# -*- mode: mandoku-view; -*-
#+TITLE: 文山先生全集
#+DATE: 2015-09-11 15:16:28.216246
#+PROPERTY: ID KR4d0365
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0275-005文山先生文集-卷第五.
<pb:KR4d0365_SBCK_005-1a>¶
文山先生全集卷之五　文集¶
　書¶
　　　囘胡僉判請交割(除寕海軍節度/判官𠫊公事日)¶
某仰徳&KR0109;期比布之竿牘顓&KR0346;謝言兹不贅吐首祈崇烱¶
某幸甚區區此來得忝交代意者天將開攀拊之縁使之¶
拉湊一至於此惟是天賦偏於愚戅親見聖主懇焉求言¶
意應詔者必有中今日之故側聽逾乆無能爲國家陳大¶
計者&KR0059;念上悔悟勇决如此而某&KR0170;恩至厚他人旣不言¶
則雖踈逺豈容避其責是以積忱累日冐死投匭以冀一¶
感悟天聽出𨵿席藁以來首領且不自保况苟官職乎高¶
<pb:KR4d0365_SBCK_005-1b>¶
誼不薄猶以同宷爲情連屈軒車復𢌿翰墨一吏至又持¶
公文以來周旋曲折無非眷愛某感激不自勝惟如前之¶
義則有不可孤長者之意不敏謂何某尚留此待㫖&KR0002;數¶
日後威命不下則是上憐其愚而寛宥之某當歸且念咎¶
矣而非所敢望也所有添差僉判𠫊公用某一切不曽祗¶
受或郡府不以某爲不肖他有情文則恐吏軰爲欺而亦¶
某所不與知也本湏具状申府惟身爲罪人不敢自擬於¶
屬吏之列得於畫諾之次叙其𠂻情則某之受賜甚厚也¶
臨風拳拳¶
　　　賀呉提舉西林(己未)¶
<pb:KR4d0365_SBCK_005-2a>¶
某自九月赴京師時請叩門墻&KR0170;警䇿備至玅語天然式¶
相行色篋笥間至今耿耿有光氣第某解舟至豐城及聞¶
新局肇更鄰麾茂𢌿細讀仕𨼆不同轍之句則雲駛月運¶
舟行岸移轉&KR1407;之間已成兩樣雖然此非爲明公榮也纓¶
冠褰裳世道有頼焉某來上下以鄂鄂故爲之&KR1043;洞聞諸閫¶
雲集而■正不多以此爲不足慮獨賜教時則衡陽之事¶
明公盖巳及之而中外未之信某以十月晦至脩門則聞¶
聚毒巳并流波浸澷秣陵荷擔之事盖凛凛巳兩月中間¶
新相至則又得月十日定帖耳然我之緩急徃徃視敵之¶
起息爲之則定帖者未可保也譬如一間屋前人放火已¶
<pb:KR4d0365_SBCK_005-2b>¶
燒及旁舍僅僅得全宅未動卒急得一曉事人率衆拯救¶
雖千百擔水未足以頃刻沃滅明公盖防防一大頭項也¶
今事莫如袁吉之急袁以改𢌿明公而鄕里又得平林爲¶
重時有明公諸人必能一心同力以障潰堤之衝籍此無¶
恐帷内間則病根未去&KR0130;翁掣肘尚多雖言路大開而奸¶
䛕熏注之&KR0055;搢紳多不能自㧞&KR1131;聞&KR0063;詔投匭則學校與¶
布衣而巳世變至此可爲&KR0099;嘆某不量其愚輒上書論其¶
事區區以爲宗社有故死亡亦在旦夕不&KR0002;犯危一言有¶
及於今日之難其得禍與否不計也今出關待罪巳三日¶
而上猶未見施行未知後命如何藉天之靈祖宗之休明¶
<pb:KR4d0365_SBCK_005-3a>¶
公之庇得全首領而以周旋於義旅之後不勝願也而不¶
敢望也封事槀止於一本付璧弟全録以呈似其踈狂知¶
執事不𥬇且憐之否共惟節龯交錫旌旗一新誼當專狀¶
爲慶顧世變至此明公方任大責重以與上下同憂患某¶
不敢作平世語也惟明公亮之引茟嚮風拳拳不備¶
　　　回聶吉甫(號心逺)¶
某比道從鳴珂幸甚𫉬下膺龍之拜&KR0170;眷愛稠渥侍樽爼¶
間者連夕感激不自勝别後凡百餘日數千里行役貿貿¶
於一來一徃之間大可取𥬇伏承寳墨鐫教備至今天下¶
大𫝑所以削弱不支實坐於文物制度之宻區區直欲割¶
<pb:KR4d0365_SBCK_005-3b>¶
去繚繞使内外手輕脚便如此而後可以立國中書言規¶
模大槩所以纎悉上下其說則未也朝廷&KR0002;不鄙而行之¶
則台諭欲列置一帥如古方伯連率者又當再啇量也區¶
區之心旣不足以行於國退而欲爲一鄉一宗之謀正將¶
擇險以爲依集衆以爲安但事𫝑浩大不量其綿力而欲¶
舉之善後與否視無所及何如某乍歸冗劇使命日亟返¶
姑此治報何當一日㑹晤以請所未聞¶
　　　賀何尉(名時字/了翁)¶
某頃掲掲入國時江皋祖帳爲意腆甚感激之&KR0059;不自勝¶
别後不圖世變沄沄天下大事㡬去某始而駭中而疑継¶
<pb:KR4d0365_SBCK_005-4a>¶
而憂憤又&KR0071;而大聲疾呼以至於流涕出血相去近百日¶
而展轉變化以至&KR0002;此事變可畏矣哉某學無㴠養不能¶
謹其所發倉卒來歸求爲杜門循省之計藉慶雲在上以¶
此月七日善逹鄕國甫入境側聞一同桑梓&KR0002;君實庇䕃¶
膏澤之以廉革貪以明易暗以神竒變巽懦大冠縫掖交¶
以程呉歸焉方謀奉状至屏下而紫氣惶惶巳移照隣次¶
交臂相失懐此悵怏當今事㑹方𣪞人才不競一杞二杞¶
國家常病之今州縣之於執事亦此𩔖也凋瘵&KR1043;洞之餘¶
雖近於不可爲而開繁&KR0013;劇如長才得以自見可賀也吉¶
水之爲邑得之朋友見謂官錢無定額賦無正籍是以&KR0002;¶
<pb:KR4d0365_SBCK_005-4b>¶
此其竭澤也平林以鄉人爲郡念此至熟也執事軍期之¶
暇爲之定制立數求爲一定之經惠幸兹邑其庻㡬乎¶
　　　上丞相(除秘書省正/字辭免不&KR0098;)¶
正月吉日具位文某謹再拜奉書于某官某昨&KR0170;朝廷不¶
以不肖授祕書省正字職事某自念非才未有庸歴輒具¶
状辭控旣而省劄降不&KR0098;之㫖鈞翰重促行之命伏惟聖¶
天子之所㧞擢大丞相之所提撕德至渥也某一介晚末¶
跧伏&KR0055;宻所知不出田里大丞相勒名鼎彛紀功太常坐¶
于廟朝進退百官而佐天子出令下土之人求望其位貌¶
聽其謦欬不可得也惟聞&KR0211;旌紛於阿澗束帛徧於巖野¶
<pb:KR4d0365_SBCK_005-5a>¶
元德碩望麟游鳳集於省臺之上想望風采以爲不圖此¶
生𫉬見昇平如此詎意今者宸命收録於草茅鈞畫照耀¶
於山谷恩光所&KR0013;震悸不自持㒒惟此舉不見於今世乆¶
矣夫大君宗子居天位者也宗子之家相理天職者也自¶
一命以上所以輔賛大君彌縫家相者皆將以分奉天之責¶
者也書曰天工人其代之又曰欽哉惟時亮天功又曰天¶
命有德天討有罪天叙有典天秩有禮韓愈曰天付人以賢¶
知才能豈使自有餘而巳忱畏天命而悲人窮也天命人¶
事常判然不相侔而前言徃傳動必以天爲訓者人雖藐¶
然萬物備於我苟爲凡民則巳大之爲聖賢秀之爲士天¶
<pb:KR4d0365_SBCK_005-5b>¶
地民物孰非一巳之責任重致逺皆性命之當然也由此¶
觀之用人者非&KR0059;於其人爲人用者非&KR0059;於其用近臣之¶
得所爲主皆所以事天也此意不明上之人操其公噐大¶
柄以自&KR0059;曰吾能以富貴人下之人失其靈龜貿貿於𫝑¶
利之途而不知返是以上不知以代天理物爲職而無復¶
有以貴下賤之風下不知以畏天悲人自任而無復有比¶
之自内之義天地失位人極不立人物悖其性徃徃由此¶
者多矣伏惟大丞相勲在王家意在人物方且以不滿假¶
處功以不驕吝處才開忱布公集思廣益嘉與天下賢士¶
大夫以爲共理如僕庸愚亦得自列於兼收並蓄之下顧¶
<pb:KR4d0365_SBCK_005-6a>¶
僕不足以稱所舉爲大負而由先生此心天命之所流行¶
國家之幸斯世之福也謙之九三勞謙君子有終吉先生¶
之用心以之㤗之九二包荒用馮河不遐遺先生之用人¶
以之孟子曰古之人所以大過人者無他善推其所爲而¶
巳矣由是而言自可比功於隆時垂號於無窮矣僕雖嵬¶
𤨏無足齒其於明時不敢自棄求所以無負上帝之𠂻仰¶
承君相之惠將盡心焉某巳於元日祗&KR0013;新命謹别状遵¶
禀惟是屬有&KR0059;役造闕之月日尚此遲之伏惟大丞相矜¶
憫其情而原其後至之罪公爾忘&KR0059;國爾忘家某之&KR0024;報¶
知遇將有日也下情不勝懇惻激切之至謹奉書不備¶
<pb:KR4d0365_SBCK_005-6b>¶
　　　通廟堂(&KR0270;論承/心制事)¶
某仰恃鈞慈直布心腹某昨歳四月遇先人本生母之䘮¶
以服制未定請之朝廷遂作假俟伺㫖揮後來此申未及¶
下而某得劾某以義起禮謂先人&KR0002;存則於所生母當申¶
心䘮先人旣巳矣則某照承重例遂承心制自謂仁之至¶
義之盡莫如此矣未㡬龍溪友議板行天下謂某當有重¶
服匿而不行一時聞者爲之疑惑後巽齋歐陽祕書守道¶
爲或問衢州曽添教鳯爲詳目二先生發此精義禮意昭¶
然大明某竊聞龍溪友議印本以萬本閩廣遐陬莫不有¶
之旣不能家至戸曉湏得朝廷討論墳典禮意播之邸報¶
<pb:KR4d0365_SBCK_005-7a>¶
著以爲令使天下知孝子慈孫之用心而不至爲謗者所¶
惑是以拳拳致請乞下太常討䆒一畨三月末旬伏領鈞¶
翰特&KR0170;先生照見曲折謂其所遇在禮之变所循爲禮之¶
正且如昨者臬申巳下禮寺某以爲定禮典正流俗在此¶
舉矣四月三日忽得承受人報備至寺状所申乃引紹興¶
休寕縣尉蔣永吉與寳元集賢校理薛紳爲證直指爲某¶
合持齊衰三年嘻其誤矣聖人制禮自有隆殺其隆殺本¶
之人情切詳蒋永吉之祖妾直下只有蔣永吉使蒋永吉¶
而不服則其祖妾爲&KR0002;敖氏之&KR0017;矣所以爲孫者湏持齊¶
衰今先人之本生母自改適劉氏之家有劉氏子孫持重¶
<pb:KR4d0365_SBCK_005-7b>¶
服則主祀固是他姓矣是以某體先人之心則只當承心¶
制也况蒋永吉無祖母今則某有正祖母在堂何縁可爲¶
劉母持齊衰乎劉母之子旣特齊衰某又自姓文何縁兩¶
姓俱有齊衰之服乎又詳薛紳之母旣稱爲祖母萬壽縣¶
太君王氏則是嫡祖母也當時朝廷止給假三日只從孫¶
之本服所以薛紳𠕅申指爲先人所生母謂服不可絶也¶
故有三年之制此正是承重孫又自與蒋永吉者不同也¶
禮者不讀書不講義不明先王隆殺之意徃徃只據吏人¶
檢至故事見有父所生母四字便謂事體一般鹵莾申上¶
更不曽子細致辨於同異之間今且未湏論某所得服如¶
<pb:KR4d0365_SBCK_005-8a>¶
何且只論先人之服先人之母改適劉氏旣有劉氏子爲¶
服且先人係出&KR0071;别位又非本位之比先人只當有心制¶
不當有齊衰明矣&KR0002;先人有齊衰則某當以齊衰先人有¶
心制則某只合承心制豈有先人本等止有心制而某乃¶
有齊衰之服乎朝廷所行便作萬世不刋之典毫𨤲之間¶
所當致辨矧禮意粲然非有嫌疑又何難辨之有某承心¶
制巳一年矣今非畏有齊衰不願承服但可惜禮官如此¶
討論萬一誤朝廷備㨿行下恐國朝㑹要上又錯添一典¶
故不免貽將來朝廷無人之誚耳今看來禮官未必觧亊¶
先生揆之本心&KR0002;以爲某見行之禮既安徑乞從都省㸃¶
<pb:KR4d0365_SBCK_005-8b>¶
對行萬一巳照寺状施行亦乞改命庶不悖於人心天理¶
之正而古聖人制禮之意得行於今其於綱常豈曰小&KR0024;¶
之哉¶
　　後朝命下許令承心制仍著爲令道體堂書¶
　　　通江叅政古心¶
某卽時甘兩共惟宮使大參相公先生芝山清逸珎館宴¶
超天相有道鈞候動止多福某昨&KR0010;𫉬走一介詣舍人門¶
下伏蒙鈞念勞苦有加祗服訓辭至今亹亹俯仰山林感¶
&KR0099;年歳又&KR0002;是其闊䟽矣某官百年㡬見一代共宗司馬¶
居洛而相天子活百姓都人西其首而望張紫巖杜門白¶
<pb:KR4d0365_SBCK_005-9a>¶
首而嗣皇嗟嘆用晚𠋣之以向中原先生今其人也上方¶
舉元祐故事勤於夣&KR0114;旦夕爰立言人人同先生不以此¶
覬於當世而當世以此祈於先生惟先生重愛眠食以幸¶
世道某屏伏田野&KR0170;頼鈞天之庇守先人墳墓幸無闕狀¶
追惟兩年間口語横出先生進而廟堂退而江湖德於其¶
人如出一日傳所謂生死肉骨之情也報荅巳知言語抑¶
末傾竭犬馬尚庻㡬於門墻專人上状百拜起居衮舄皇¶
皇未遑納拜心之沄沄如此江水仰乞鈞照¶
　　　通潭州安撫大使江丞相¶
某在門墻諸孫軰行中而所以&KR0170;鈞天造就知愛綢繆獨¶
<pb:KR4d0365_SBCK_005-9b>¶
出乎諸生之右然號爲登門垂二十年而至今庭下無愈¶
之迹古人負笈從師不間道路之遠某乃不能自㧞如此¶
殆不可對人言也兹者誠不自意先生手提玉龯作鎮於¶
重湖以南而某適以臬事一節奔走於賜&KR0130;之内昔者詹¶
企台階坐霄壌隔今乃得以詣大府受約束有一日歛板¶
之便豈天殆爲小子計乎某始以親老丐祠旣趣㫖下再¶
請則瀆於是姑以單車出門盖馳驅數旬又湏乞便郡歸¶
養耳某四月八日辭𦞃下留廬陵城中始聞先生拜乾㑹¶
節於清江亟亟追逐牙纛度宜春醴陵間所蹉跌片雲間¶
耳兹專布状重謝不敏且致恭先之悃叅謁邇只遡風距¶
<pb:KR4d0365_SBCK_005-10a>¶
踊¶
　　　與李復卿(長弟&KR0004;赴臨/安府司戸日)¶
某比者吉蠲子墨祗詗㳙房留連踰浹甫拜荅灑&KR0170;不彼¶
外感荷感荷兹專布區區之心璧弟不頴竊第奉常受官¶
京兆初欲鞭䇿向上工夫故多求山林歳月以自爲地事¶
不可料欲緩得速東行且有日矣此弟雅欲致一朋友相¶
此逺役大冠峩如大裙䄡如服斯服者不少也而流俗薫¶
蒸靈龜磨蝕區區所爲例指以爲迂而他求所謂不迂者¶
抱𦞃長嘯寡和奈何執事氣藐餘子言根古人疇昔之日¶
幸接光塵論議之末共爲&KR0099;然其誠有得於同然者憑恃¶
<pb:KR4d0365_SBCK_005-10b>¶
&KR0109;雅僣欲屈致崇峻以副前所期此弟天資每與義理合¶
䘮本心以求外物則自保其决無也惟是閑&KR0055;愽&KR0201;之學¶
汪洋演迤之文日力方來正將從事執事與之處公餘得¶
啇畧上下交闡互發他日此弟其殆非呉下&KR0170;乎某敢不¶
知自交際之道莫重乎其初輒拜此&KR0083;以將盟言聘資不¶
腆别牋并致不敏萬萬控謝不遠¶
　　　與孫子載(季弟與從/弟從學)¶
某聞古者家有塾黨有庠士生其時而爲師者非其家之¶
父兄則其鄕之所與也是以不獨屑屑於言語文字之末¶
而聖賢誠正脩齊之學盖皆在所法焉小弟肩項相齊學¶
<pb:KR4d0365_SBCK_005-11a>¶
無以大相過獨其性質之陋而未有以開通氣習之浮而¶
未有以檢束故&KR0113;業一事也進德又一事也某於古者父¶
兄之教旣不克從事則鄕評之峻卓師範之尊嚴是扵執¶
事乎歸焉區區所以屈致之&KR0059;間甞致禀千金之諾敬聞¶
命矣交游之道莫重乎其&KR0004;禮有聘謹肅将以前并令二¶
學生俯伏再拜以立庭下俾之有敬也¶
　　　與胡&KR0026;洲季從¶
某童而習之授業解惑有所自來惟今父族母族衿佩而¶
立受道者七人焉将同堂合席以&KR0059;淑之輒恃鉗鎚之舊¶
爲此數字以北靣請歳以緡錢百上之隷人禮有聘奉芝¶
<pb:KR4d0365_SBCK_005-11b>¶
楮二十千明有初也吾未甞無誨焉惠徼福于夫子謹謹¶
奉状伏乞台照¶
　　　與楊學録懋卿(字景堯太/學前廊)¶
某比僕僕來京師幸甚得下膺龍之拜辱賜之不鄙軫顧¶
稠厚關外之别江皋之餽所以致繾綣者&KR0057;甚感激不自¶
勝第恨匆匆聚㑹不及爲頃刻之情以慰滿連年契闊之¶
雅回首天上瞻企拳拳兹有禀事朋友蕭文名來新新參¶
之客也此丈可人且身事端正無復頂冐異同之弊掲掲¶
而來欲赴春參鄕同舍徃徃望白雲而歸其巋然爲游學¶
瞻仰惟執事耳其所參務本適在德星𨇠次之側特來展¶
<pb:KR4d0365_SBCK_005-12a>¶
先逹之敬不揆遒瀆道其至前得&KR0170;與進稍與之温存使¶
不致落莫區區之望也¶
　　　回祕書巽齋歐陽先生¶
某因朱月窓來伏拜誨帖辱問璧弟意極拳拳近僥倖受¶
縣一出師門玉成之造後生從政未知嚮風惟先生終教¶
之耳金盌在質庫某處約之甚恨未能自取之乃勞先生¶
厚費如此山林中亦無用此物先生儻乏支遣不妨更質¶
錢用第常使可贖足矣吉甫一去連旬頗孤龍頭之約時¶
且向熱矣奈何因便介到城伸&KR0083;行筆嚮風馳情¶
金盌乃先生爲景獻太子府教授講經徹章上賜也巽¶
<pb:KR4d0365_SBCK_005-12b>¶
　齋借而質之故先生云然道體堂書¶
　　　與前人¶
某尋常於術者少所許可而江湖之人登門者日不絶彼¶
誠求飽暖於吾徒之一言吾徒誠閔其衣食之皇皇則來¶
者必譽是故不暇問其術之真何似也先生之於&KR0063;酬也¶
亦然今是書之作爲一星士姓朱名元炳字斗南號月窓¶
則非前者之謂是誠有取於其術矣斗南吉水文昌鄕人¶
去吾里三十起田間談命高玅精絶盡奄同袍試以百十¶
命&KR0063;對如流而人品之大槩皆不差異哉術也問其所得¶
何書則甞汗澷於十&KR0190;家而其末也㑹歸於李吉甫林開¶
<pb:KR4d0365_SBCK_005-13a>¶
之說吉甫之書人多有之以其&KR0055;而不能詰&KR0002;林開則人¶
未有得其本者也斗南㑹二爲一而又以所得於數十家¶
者間出而證之斯其所以獨歩也某旣與之訂正二書又¶
詩之以見意其剔也欲詣門下求品題某告之曰先生品¶
題甚易至之日爲先生請十數命某也如此某也如彼爲¶
先生鋪陳之卽先生亹匕豈惟品題先生心肯轉相汲引¶
卽子命通矣斗南曰諾&KR0677;其中欣欣然殊無憚色他人泛¶
泛得先生増重多矣未有如斗南肯以術而取先生之知¶
者也是書也某何爲而不作事出專白故不他及¶
　　與前人¶
<pb:KR4d0365_SBCK_005-13b>¶
某前月二十八日因朱月窓來逺迓草草一帖致起居不¶
知是日正先生到家日也後聞稍避訪客住某寺乆之然¶
恐訪者卽所在相尋亦未必能盡避也某九月十三日方¶
及門值鄕榜未掲此一月中相過者有數近數日漸漸増¶
多來者必數百里或百里不容不少&KR0323;閑居寒薄殊不能¶
支而妄有干請者紛然多不相亮甚以爲苦先生昔者扵¶
應酬亦苦之今猶苦此否甞&KR0170;見示每許人作一文如置¶
一針胸次今某畏爲文詞亦𩔖此矣習&KR0568;亦是病先生以¶
為如何念乆闊尊候亟起援茟請所以誨朋友以某逺歸¶
間有以羊麫問劳之者某不敢&KR0059;輒以一羫一石献之庭¶
<pb:KR4d0365_SBCK_005-14a>¶
下某昨在宣州不敢擕木𤓰宣州人不相忘近&KR0077;有以此¶
爲意者知先生甞湏此爲藥物謹并奉四枚一𥬇留頓幸¶
甚¶
　　　回劉架閣㑹孟¶
某伏&KR0170;專劄重示先夫人誌銘伏讀驚愴靡巳古心先生¶
藻發清言垂光罔極慈靈有知含𥬇地下&KR0002;此可以無媿¶
人子矣遠日倐至柳翣載途追送傾城素車銜尾某於夫¶
人契家子弟以故不能攀望引紼&KR0018;&KR0018;幽明不勝愧恨謹¶
成些章一少紀哀愫以授挽者伏想随車號痛涕如綆縻¶
孝在𩔰&KR0045;願寛毁瘠臨&KR0083;下情凄切之至¶
<pb:KR4d0365_SBCK_005-14b>¶
　　　回衢教曽鳯先生(字翰陽/號秀峯)¶
某數月於師門極間闊顧山水荒唐不自知年&KR0010;之運運¶
闕禮多矣尚庶㡬先生索之於形骸之外别後得二子丙¶
寅戊戌庚戌丙子丁卯壬寅甲午丙寅命不知孰勝乍嚮¶
風水卽得三地此湏巨眼以爲然則然向牛肉坑所結砌¶
者今知其大謬爲棄屣矣深之昨所問舘成否何所固必¶
新正詣清湖行禮亦不見訪徃徃泥哭則不歌之意非有¶
他也屋見說漸就緒先生鼓舞倦矣宜作意身事悠悠何¶
爲行日可得聞否春和景明其聞一造盤谷亦可遍&KR0026;先¶
生所謂寳者更願撥剔而後來一來湏十日乃可歸爾悉¶
<pb:KR4d0365_SBCK_005-15a>¶
俟&KR0405;賦此不能盡¶
　　　回李宮教應革(號肯堂)¶
某頃以附伯昻令姪書後未悉起居&KR0055;之令弟來聞病目¶
少寛爲之喜幸日欲專价詳問飲食坐卧之節塵坌因循¶
心甚愧之昔人云身在則有餘舉天下紛紛藉藉不如意¶
事屏置度外專精神亊醫藥靡有不済恐吾目所受病方¶
將驅除而又重以吾心之不寜是滋予疾也用敢於岐黄¶
忠愛之外輒奉清心一方爲獻願於大學弟七章加三思¶
焉偶璧弟有介歸就有京書逹左右輒并遣前薄物將忱¶
徒覺塵瀆臨風馳泝¶
<pb:KR4d0365_SBCK_005-15b>¶
　　　與朱太愽埴(號古平)¶
某山中相望数舍而逺乃心精㣲無徃不通僕十年受用¶
順境過當天道反覆咻者旁午七八月以來此血肉軀如¶
立於砧几之上虀粉毒手直立而俟之耳僕何所得罪於¶
人乃知剛介正潔固取危之道而僕不能変者天也僕誠¶
不自意乃於寒舍千歩外得一陂陀溪山泉石四妙畢具¶
委曲周遭可十餘里盖其景趣兼盤谷環滁而有之而其¶
曠逺縹緲或謂南樓劣焉&KR0016;馬嚢飯朝徃夕還率以爲常¶
而山外事一毫不接耳目矣僕甞羡君家山水之勝㡬欲¶
作意植杖其間而未能也然自以爲旦夕必償所願不知¶
<pb:KR4d0365_SBCK_005-16a>¶
吾壼天可以屈公一來乎烟霞泉石此不足與俗子說處¶
知音者自不同正恐不問主人徑造竹所余月心來拱&KR0013;¶
寳墨惡乎而不用吾情適凝祥&KR0026;蕭道士來訪其别也曰¶
吾將造古平爲之書以復命且道予懐而假道士爲郵焉¶
某比及門即拜状聞車&KR0016;在郊外正欲嗣訊韓星忽來&KR0646;¶
然朶雲之贈故人渠渠勞苦行役諸兒那識此意曉起入¶
山新流沒岸棋聲未盡石骨依然人生徃徃如此&KR0313;虛消¶
息道體流行仁者謂仁知者謂知可超然一𥬇承有訪&KR1476;¶
之約上巳前後擬山行數日湏主人在竹所方可乗興分¶
沙一席巳戒白鷗退避矣呼燈走茟馳意泬寥(某比及門/又一首)¶
<pb:KR4d0365_SBCK_005-16b>¶
極有磊隗欲從執事傾倒一日雲山浩𣺌𣺌焉余懐忽拜¶
羲獻帖宛然玉立之參前𠋣衡也垂諭前城李氏事讀之¶
甚駭近有假爲黄節幹者騙寫其家田荘鄕廨既見之發¶
覺昭其迹於墻壁間矣曽鑑何人又肆無状欺愚嚇聾一¶
至此耶某平生所立謂何豈有退居林麓省咎敬威我自¶
爲我而青蠅紛紛每使惡聲至耳莫爲而爲莫致而致非¶
命也&KR0088;势不得不榜謹納一&KR0083;幸轉之李氏以破姦猾者¶
之爲使人日爲此等救過之事不勝浩歎某向者因及執¶
事出處常誦伐木之詩今書所云猶&KR0002;未悟禀荅之次臨¶
&KR0083;惘惘¶
<pb:KR4d0365_SBCK_005-17a>¶
　　　回鄧縣尉中甫¶
某入山愈&KR0055;於所尊敬嘻其闊矣前年足下以書議禮得¶
一徃復最後賜誨迄今不能報論其形跡何前之恭而後¶
之倨歟坡云人情重徃復不報生禍根后山云一詩巳經¶
年知子不我怨人之度量固有相遠執事知我宜可無前¶
日之事今通國識其用心由其未定而言辭之不可以巳¶
也如是自其定者而觀之輕重銖兩固皆當然言語文字¶
㡬乎閏矣昨書皆精義所發卷爲一通謹而藏諸後有作¶
者将爲此興起客從巽齋來能言執事日從翁樂甚因&KR0323;¶
客坐亟亟援茟寫此悁結授客以轉之左右學之不加感¶
<pb:KR4d0365_SBCK_005-17b>¶
&KR0099;年歳山澤雖逺尚惠一言臨風拳拳¶
　　　與顔縣尉復古¶
某自春末得一夕承顔色接話言外此皆瞻仰之日追憶¶
是數年來書筒無虚月分&KR0209;亦不太乆未有如今之䟽者¶
也然&KR0059;竊自解則曰此其迹爲然不足&KR0055;計知足下得我¶
同然與否兹者恭承少迂蓬山之歩暫爲梅屋之游脂車¶
有𫿞滌篆伊邇豈勝賛慶執事自此開張清途摩拂碧落¶
固其分也顧徼富貴利逹以自致其身貴且重者崇論宏¶
議所鄙者也不當薦是爲賀惟邑於民社爲最親惟少府¶
於邑爲最要平生學問藉是得以展布潘輿康寕千里迎¶
<pb:KR4d0365_SBCK_005-18a>¶
奉調㷱嗜苦式慰兹願是二事&KR0055;足爲年丈賀也某雅聞¶
說者以某日戒途懐是惓惓將祖帳道周桮酒爲壽属有¶
牽制不能來謹上状并致泊禮以昭區區惟容頓是幸川¶
平陸夷行者有相惟秋&KR0055;殘暑未央更乞頥輔崇重以前¶
三接九迁之寵随軒徳輯㐲想喜氣方來錫羡山則别後¶
或有鄕&KR0022;驅䇿敢不下拜¶
某歳杪得承便駛遺以&KR0606;灑故人千里之情藹然可掬感¶
鏤其如之何兹得嗣書於令弟來㱕之便尢見崇䔍喜審¶
議論於帷幄之親出入於錢榖之㑹滿腔磊隗庻其有以¶
自試矣來教自咎以爲浸淪汨於俗吏之㱕此意固超人¶
<pb:KR4d0365_SBCK_005-18b>¶
一䓁孟子論仁賢而必望其有政事財用之效盖績用声¶
猷不可相戻本末一致焉得就此以遺彼自賢者徒以清¶
浮爲高而無益於實然後小人得以事功自詭今日挽回¶
君心轉移世道吾軰正不得不自力尚可以俗爲&KR0057;乎伏¶
惟尊同年其懋勉之項承刋委比於敬巖之前亦屢說項¶
非某&KR0059;於所親名德如許區區欲自黙本心亹亹自有所¶
不肯此老亦旣有所許矣坐席未温遽爲林麓之㱕一塲¶
說話又付畫餅雖然長松在林利錐處嚢翹翹傑傑旦夕¶
諸公争羅致不睱𤨏𤨏爱𦔳何足爲説某奉祠侍親頗於¶
讀書有一日之樂朝市紛紜怨謗之府某雅欲退藏以遠¶
<pb:KR4d0365_SBCK_005-19a>¶
罪咎賜教極得同然之真或政事有足爲庸陋矜式毋惜¶
刋曉一二因以具報情悃非茟可旣專規嗣布¶
　　　與聶吉甫¶
某於斯文契闊&KR0190;年於此載酒問竒豈非夙心而相望百¶
里離群索居甚&KR0018;此愧以其傾嚮輒&KR0059;布之先人季子生¶
二十年矣號曰學文實未知方有從弟一人同堂而習年¶
相&KR0002;而學相似也閣下沛然古作籍甚時名所欲北&KR0405;而¶
從事者衆區區欲使二子者&KR0059;造化焉間者疑其不可諗¶
之朋友固以爲請不圖閣下不鄙夷而許之敢專書以聞¶
閣下屑與之盟豈惟二子得以受教僕也不敏實嘉君子¶
<pb:KR4d0365_SBCK_005-19b>¶
之賜援茟荒蕪臨風切切¶
　　　囘王國智¶
某&KR0010;前作禀字輒致松栽之請專夫十餘虬孫載道一日¶
塞破吾屋卽乗天時遍布滿山矣異時車馬相過山神欣¶
然迎拜必曰此吾東道主云优甚布荅膚率别作謝状¶
　　　與刘司戸三異(號古桂)¶
某自别不𫉬奉起居忽聞小爽調攝昨見當風輒睡不禁¶
生冷甞&KR0104;其必尔看來衞生之書誠不可忽也心遠云來¶
時及拜問巳幸勿薬極以爲善暑天將理正未易某欲𦔳¶
&KR0190;薬而不知當用何品&KR1277;遣芝楮百千爲意且宜&KR0055;自爱¶
<pb:KR4d0365_SBCK_005-20a>¶
護侯其可出見訪未爲晩也南史正本遂可得否便中&KR1277;¶
得介意爲荷詗侯草草他規嗣布¶
　　　與胡端逸¶
自别後日在山間捜竒剔恠得二所曰閎㣲曰上下四方¶
之宇幽閑曠邈超&KR0646;軒張其竒又在中磯兩峯之間之上¶
君再來足以抵掌大𥬇翠晩又改曰浮嵐暖翠釣雪改曰¶
六月雪特立改曰至大至剛以直我非好恠地適足以當¶
之君謂如何新昌弟一介至門舘榖之議諧矣專人導其¶
來庭下請君溢盟江南春小天和景明山靈川后畢献萬¶
状欣然有應接佳客之意不遠二百里杖屨容與乎其間¶
<pb:KR4d0365_SBCK_005-20b>¶
不亦可乎凌遽信茟未䆒欲言¶
　　　與黄主簿景登(名瀛)¶
某輒有所請鄕州有俊傑士曰胡君名天牖端逸其字也¶
十年前學校定交意其旦夕獵獵乗青雲而上尚遲决科¶
盖其命然心甚敬且念之來山中聚首半月且留度重陽¶
問其舘榖則未有所嚮也此君有&KR0014;賦聲於&KR0063;用更高好¶
自脩&KR0346;不爲流俗足下&KR0002;與處日從三益豈曰小&KR0024;之哉¶
其家事自好而嚴君主之端逸&KR0010;得百千上下則從人泰¶
然矣萬一賔廡無虚席則明年君創員以料理之多費以¶
取友羙德也端逸留山中&KR0002;&KR0170;雅報見及相其受幣而歸¶
<pb:KR4d0365_SBCK_005-21a>¶
是所至願¶
　　　與劉正伯(知瑞/州日)¶
某江滸分𢹂流光如駛每荒城雲合笛韻沉沉吾故人之¶
思未甞不徃來于懐也秃茟鉗書曽無暇晷東風順翼乃¶
有飛牋如之何不喜執事垂光虹蜺濯髪雲漢少湏暇之¶
駕秋濤而湘春錦矣燒尾光芒薦靈角尺山中猿鶴先侈¶
光荣某癡事未了誤渥徴行三辭弗俞㫖且俟代持其觚¶
落不敏者如之何而任劇哉託愛宿昔不同他人何以教¶
之因風馳泝¶
某乆不交訊坐積尊仰忽&KR0170;專价惠報冦事桑梓驚動南¶
<pb:KR4d0365_SBCK_005-21b>¶
望惻然正具復間得鄕里信來乃聞十六日破玉山次日¶
破新安吾鄕必不免矣財物所未論屋廬所未論不知一¶
鄕人命是時得脫與否未有嗣音爲之哽咽巳作書控倉¶
使乞兵剿㓕某卽日交臬事當以㓕冦爲第一事母慮尊¶
公朝議近况想安適謹附拜一忱郎君新功日富次者且¶
聯翩而上矣可慶可&KR0159;草草修染愧甚膚帥¶
　　　回鍾叔玉三帖¶
某杜門避影乆矣出山一事不到夣寐間聞命誤節湘羅¶
𥬇人方循墻丐祠以安半菽倘拜俞音春晝花隂猿鶴飽¶
卧亦五雲之宻䕃也衮褒渠渠餼禮郁郁固不敢當亦不¶
<pb:KR4d0365_SBCK_005-22a>¶
得不拜草此禀酬尚規裔謝¶
某昨承令嗣子京相過眉目森秀真可喜也承以至德&KR0026;¶
牌爲諭便茟偶巳染就今謹封納切希視至¶
伏拜寳翰寵有臺餽𡍼抹無羊之詩珎重來牟之意我之¶
懐矣我之懐矣親戚徃來本無所不可受獨其名曰前日¶
甞爲某事也&KR0002;然敢不重拜以辭吾黨相與誼如一家緩¶
急相赴情之所有而足言謝哉非曰不恭其所操挾如此¶
薄言禀報未旣由𠂻仰㡬台亮¶
　　　與隆興&KR0058;節判立武(&KR0677;花)¶
某自大名震盪以來吾江西一佛出世引領願拜實不知¶
<pb:KR4d0365_SBCK_005-22b>¶
前此固甞坐下風而揖餘光也去年汗澷一出道過清疊¶
邂逅捧檄歸省江皋草草相見道&KR0199;恍然驚喜過望至洪¶
甚恨匆匆郵亭晤語外無從嗣集蹤跡展轉重見黄花所¶
思天一方令人回首某恃氣𩔖之同輒以士薦漕闈新貢¶
元劉君子俊吾鄕清淑之英也所居門巷相接文學卓然¶
可&KR0091;逺噐今年以登仕得㪯士者以爲晩旦夕詣星臺下¶
謂一世龍門以未執鞭爲耻敢告賔荣許其澷刺見所未¶
見劉君歸可以語人矣西雨南雲臨茟馳泝¶
　　　與劉民章(子俊)¶
某自湘花别後其人如玉夜夣見之名網猶兎𦊨然不足¶
<pb:KR4d0365_SBCK_005-23a>¶
以得横天之翼每爲咄咄三嘆空同上得書乃知猶爲脩¶
門客何留𣻉周南之甚耶詩云京洛多風塵素衣化爲緇¶
又云棲鳥戀舊林池魚思故淵青山屋上流水屋下歸來¶
自有樂地乃欲以外物之盈虛爲靣顔之有無爲執事者¶
左計也乗興而返萬里足下可以遠道爲諉乎某昨報舍¶
弟令賛千&KR0016;之歸爲奉薄贐想巳禀逹歸哉歸哉臨&KR0083;引¶
領¶
　　　與梅制幹¶
自去年滄浪使者歸米氏真帖又三四徃徃多從景明便¶
鴈來也洞門窈&KR0055;雲山千里&KR0016;黄鵠跨白鶴恨不得一日¶
<pb:KR4d0365_SBCK_005-23b>¶
共君其間風雅比興韶鈞交作長軸大冊一再&KR0009;意而不¶
倦&KR0017;神閟吾山數千百年今而後衣&KR0013;雲錦草木澤澤光¶
價益倍章之三十二詩四時朝暮之變皆有其象獨以一¶
詩當一境則有不相似者混萬顆珠璣作一片圖畫而江¶
山無異辭矣謹頓首謝頓首謝子秀别三年漸成六考通¶
籍金閨止争浮圖一頴近書謂赴吏部銓將取一闕人豪¶
如此猶落骰子選豈非朋友之責哉&KR0010;月易老功業宜壮¶
早改官去卽伏麾建節無𣻉碍男兒事庻㡬哉某當年間¶
亦大參差江西代者激爲波濤使人彈指剥剥頼君之庇¶
天日皦然今可以適吾山水之陶陶矣比詩云日日&KR0016;馬¶
<pb:KR4d0365_SBCK_005-24a>¶
來山中歸時明月長在地但願山人一百年一年三百餘¶
番醉君念我悉度欲知我近况不敢不白某惓惓故人之¶
意豈一飯而忘顧數百日内不能專一价附書𣪞郵又不¶
敢信以是契闊詹仰𠑽塞懐抱而未有以發也李彪請假¶
歸道出琵琶亭下率然伸&KR0083;意之所至不擇言語臨書神¶
爽飛動¶
　　　與杜教授抑之(字伯&KR0045;號帯溪崇/仁人李梅亭高弟)¶
辱早春第一帖遠佩意甚真每一念吾弟輒思老成吾弟¶
一出幸無他㣲執事教訓何以臻此不知菖蒲前後書琴¶
得至山中否近來心思稍清頗得專意研討亦時不廢吟¶
<pb:KR4d0365_SBCK_005-24b>¶
向甞令吾弟訪問南史正本與睌唐百家詩想亦可得如¶
未也執事試致意焉古桂留舘中日得誦習毛詩因知求¶
選於選止可爲選之子孫求選於三百五篇則選之兄弟¶
可進也相見當爲執事傾倒之偶遣一价信茟布露馳泝¶
雲表¶
　　　回謝教授愛山四帖¶
雖塊坐&KR0055;山於時高人韻士鼎鐺獨無耳乎載酒問竒道¶
之云逺徒有是心而未之能也不圖五鹽道院屈居仙客¶
階蘭砌玉與亭芝相照映每思吾仲取友必端未甞不自¶
歎獨學之陋手書寵貽清&KR0045;流動雖未見猶旣見矣何時¶
<pb:KR4d0365_SBCK_005-25a>¶
簮盍慰此忡惙臨風馳報書不盡言¶
寒簷積雨抖擻無悰得書而讀之昏眼爲拭某落落白雲¶
間一疇春緑自飯吾犢浮世榮辱事付之山外褒惜所&KR0170;¶
君言過矣然醴露醲郁波及溝㫁企瑞芝而遐眺佩金蘭¶
之永好也美人一方書琴自適爲誦停雲三過¶
日於仲氏便价得書振衣快讀恍焉眉宇之迫吾睫可人¶
不來蒼苔滿徑得無忘把酒看山時約耶西風逼人桂香¶
浮動天池鯤化&KR0366;扶摇而上之捨愛山其誰屬魁卷紙一¶
幅納之文房衣&KR0013;琳琅騰翥光景禇生軰亦將侈其逢矣¶
薄言占復掛一漏萬山中度日如年落葉蕭蕭凉月堕砌¶
<pb:KR4d0365_SBCK_005-25b>¶
起視寥泬安得知巳握手長吟寫胸中之耿耿以相慰藉¶
&KR0088;杪秋餘熱猶壮二豎者雖相戯而不吾虐子亦從其所¶
爲倉扁軰未甞屑屑然也乆之不覺脫然去體是又不治¶
之治有勝於劑餌者寵貽手札問勞渠渠故道其所以然¶
而以復于執事¶
　　　與廬陵劉知縣庭薦¶
采山釣水飲食於大夫之境三年于兹門無公事得至於¶
百里之室㡬於魚游江湖而忘江湖矣伏諗觧印西歸揚¶
舟東下昔者河陽之李今兹南國之棠諸父兄子弟服習¶
長者教訓恨不留鎮此圡雖然此一縣之望也縣&KR0059;圡子¶
<pb:KR4d0365_SBCK_005-26a>¶
人無所不治是中都索包&KR0291;有相道焉行矣僕将大其所¶
&KR0026;某山&KR0055;閉門杳無城郭信風傳令尹新舊之交未及馳¶
慶乃承上書顓走告别江頭折柳柰何不敏爲之漸對將¶
命四璧空寒一無可爲載月𦔳者知心天逺解后何年詹¶
泝風帆江空𣺌𣺌¶
　　　與廬陵李知縣訦孫¶
某邑人也聞令尹之來不能随父兄子弟迓千&KR0016;於郊外¶
敢自訟以書惟高明察之某兹審承命九天涖封百里初¶
條甫下闔境争驩諒爲慶愜某官氣宇鴻明風猷駿厲脩¶
程歩武空萬馬以無前清水鋒芒觧千牛而不頓吾廬陵¶
<pb:KR4d0365_SBCK_005-26b>¶
號壮哉縣詞訟雖繁而詩書之家衆版籍雖廣而期㑹之¶
事省約之以清净揵之以平易以公之才恢乎有餘地矣¶
㑹成美錦遄趣温綸某骯髒一世之沈浮人也所占籍處¶
在治所之南三舍而逺雞豚可千戸民淳俗厚僕也相忘¶
於漁樵而今而後其得一廛之託矣僕實何者首辱牋凾¶
以此事當路之尊貴則有矣區區何足以當之輒裁牋賀¶
上并鍾鼎大名歸壁㳙吏伏楮卷卷¶
　　　與廬陵陳知縣堯舉¶
昨歳京華天作解后每念晏公在陳歐公在頴一宋二&KR0171;¶
千里徃訪竟日從容以某不才受知塲屋且二十年良覿¶
<pb:KR4d0365_SBCK_005-27a>¶
乃僅如此視子瞻子京諸公不知何地著愧匆匆汰去過¶
荷遠将一日江空暮雲如水渭濵之首寜爲他人回哉兹¶
者伏審肅持鳯檢出宰螺山車馬實來旄倪胥舞伏惟驩¶
慶先生聞多而學廣事熟而心精茟力千鈞捕龍蛇而𫉬¶
虎豹雲衢萬仭&KR0016;麒麟而翳鳯凰未抺馬於天津乃著鞭¶
於雷邑竹松林裏不妨簡編之尋桃李蹊边細數枝柯之¶
長小紆盤錯便起扶摇某閉門山中傳來邸報忽覩先生¶
爲吾&KR0022;一來古人重師友至有𡍼竄片言&KR0215;字以冀萬分¶
益者鳴絃千室中有老門生在焉知公不能用其恝然矣¶
惟素性踈孏無城市蹤跡謹避聲利不沽借於公&KR0059;自今¶
<pb:KR4d0365_SBCK_005-27b>¶
以徃隂陽和風雨時曉猿夜鶴左花右竹吾君吾相之恩¶
亦吾座主之惠也剽聞前茅在郊謹具劄子候迎臨風馳¶
徃¶
　　　回樂安唐知縣元齡¶
深山中俯仰漁釣乆闊時牋使者忽來計一徃一返殆㡬¶
千里君之厚我感無有極他人作縣驚惴&KR0002;不可以一日¶
先生爲之&KR0278;游政聲洋洋乎&KR0313;耳難易殊絶盖必有爲之¶
本者旦夕細滿綸綍在道璧弟以斯文受知僥倖通政書¶
來謂注邑當在春季&KR0071;此望洋方新尚頼教誨庻㡬自淑¶
刋曉寺記㣲奬予不及此惟平生於浮屠無所見非敢有¶
<pb:KR4d0365_SBCK_005-28a>¶
所攘闢於其家數全不曽從事耳恃愛直布尚寛方命之¶
誅嘉貺頓拜薄物非所以爲報臨風悚反¶
　　　回劉運使應龍(號實齋)¶
比承一介使人陟我山麓問外自梅外來執事惠綏一日¶
之好其與人也重以周則旣感激所&KR0170;致其多謝之&KR0059;矣¶
未數日從驛吏取近報伏審升班西閣移節南昌提封不¶
隔於故家父老相誇於盛事仰惟慶愜某官楊休山立玉¶
&KR0243;金相方其爲御史也風采所撼聞者凛栗及其将指於¶
楚越也滿腔惻𨼆人所不滿之處入麤入細之規模可以¶
槩見歸來麟閣還本等地位已竊遲之江西涸鮒延首福¶
<pb:KR4d0365_SBCK_005-28b>¶
星誰爲朕行弄印未决公未至闕下就道相属亦曰此公¶
鄕里煩公歳月又将出少府節召公歸矣某嚮者得節亦¶
曰鄕部後來召罵數月而不休甞試思之近年如宏翁矩¶
翁未甞不漕本路而二老之所以鎭壓群動者年德位望¶
自是過人而持斧之役旁午豪譁又非計使比也今執事¶
&KR0071;二老芳躅仁聲賢聞之著於人乆矣萬無不及惟有過¶
之此所以宜賀而僕之所以亟拜此書也前茅出嶺聞巳¶
多日𫝑必馳上巽書歸鈞山以俟命上方属意賢英亟疾¶
其驅惠我江國臨書不勝瞻依之至宏翁包宏齋名恢¶
矩翁曽矩堂名頴戊¶
<pb:KR4d0365_SBCK_005-29a>¶
耕釣山澤飯䟽飲水不自知&KR0010;年之運運也使者維何云¶
自南浦飛雲五朶居然下之寒谷隂崖氷霜積沍春風不¶
擇地而至有如此者某官天和睟穆地望高清夜占天文¶
福星直斗牛之分薄蓬萊厭承明爲桑&KR0922;此來鈞山之下¶
雲露噴薄油霖甘露流注乎大江之西部人&KR0172;呼吾父吾¶
母帝曰勞止歸遂相予僕何幸身親見之某山人也其於¶
當路厥有等威不敢屑屑竿牘致歳時之敬謙尊而光禮¶
出倒置德盛仁孰悚然稽首落霞孤鶩水天茫茫旣不克¶
傴僂請拜棨㦸之下心之精㣲&KR0009;此凾尺永言歸嚮江流¶
知之¶
<pb:KR4d0365_SBCK_005-29b>¶
　　　與袁守雷侍郞宜中(號省身)¶
某前年赴宣州道&KR0364;王閣下望山川英氣稽首人物欲擁¶
篲造門而舟車異趣僅能拜書問花竹平安而巳亡何蹤¶
跡展轉不遑嗣音歸卧蒼苔益以踈闊其戀戀門墻之心¶
固如水之必東也某比者伏閱邸報竊審小紆紫槖近擁¶
銀符吏竦旌旗人傳&KR0237;袴共惟驩慶欽以某官抱經濟之¶
祕稱磊落之豪青天白日鳯凰百年美瑞髙山&KR0055;林龍虎¶
一代傑魁上方寤寐側席圗致太平甘泉舊臣不當越在¶
遠服名藩歇馬姑曰起家徑執事樞旦夕有詔某庚午一¶
出殊與戊辰相似去住匆匆取𥬇當世杜門&KR0055;念益求寡¶
<pb:KR4d0365_SBCK_005-30a>¶
過未知所以稱塞於知巳之道君子不棄尚惠教之某乆¶
聞紫馬赴鎭空山不能專介申賀適逢過客輙寫其&KR0059;以¶
自附於大厦燕雀之後相望一方馳泝切切¶
　　　與中書𥙊酒知贑州翁丹山(名合)¶
晨起冠𢃄輸寫積誠世俗竿牘曽是足爲有道者言惟高¶
明索之形骸之外某責原白鷺書生耳童子何知乍習句¶
讀凡先生之精神意氣粲然於言語文字公之天下以淑¶
後學某皆甞得以朝斯夕斯焉衣&KR0013;遺餘曽不自意早以¶
名知於人有我師焉生同吾世驅馳四方乃不得解后某¶
日夜興起謂當何時而後得免於常人也流年堂堂實劳¶
<pb:KR4d0365_SBCK_005-30b>¶
我心共惟某官孕光岳之精叅天地之運大忠大雅莱公¶
文正之心不𠋣不偏伊洛考亭之學斯文落落上帝惠顧¶
天門夜下龍虎章授公以柄轇轕璇璣經緯星辰公從兩¶
制稍發蓄積然後坐之廟堂爲天子興建禮樂洗千載房¶
杜之陋太平之期適當今日某退歸以來有泉石十里足¶
以爲適浮空變態日過其前飯䟽飲水自求吾志竊伏思¶
念空同鬰孤如在屋角平生悁結云如之何輙因此時以¶
姓名通之門下一言終身尚庶㡬焉圜丘慶成上方親事¶
少府出節必以公歸迎拜東帆螺江之滸以其時可矣山¶
斗高明臨風切切¶
<pb:KR4d0365_SBCK_005-31a>¶
某伏自空同玉節順江而東𫉬從中流迎侯鷁首雄文鉅¶
冊間想象変化如高山&KR0055;林龍虎不測不圖解后遂拜堂¶
堂風流雲散一别如雨金聲玉色夣寐以之自先生振衣¶
登朝手提文印以照四海國家誥令典冊燁然先秦西漢¶
之上學校之士莫不從風興起彬彬郁郁争自磨濯以正¶
法眼作大宗師世無歐陽不當在弟子之列某知稽首矣¶
主上尊德樂道師用賢哲論思献納日聞正言孔孟不得¶
用於周光禹竟無益於漢才與誠合學與位偶儒者之遇¶
未有榮於此時者也大學之功用至治之福澤何幸身親¶
見之某䟽脫之蹤分安山澤起家誤渥忽𢌿龍藩聞命彷¶
<pb:KR4d0365_SBCK_005-31b>¶
徨莫知所自如聞天上聲光假借非一意&KR0002;可與從事斯¶
文者自古聖賢之佐英豪之輔莫不垂意人物薦進㧞擢¶
爕天功經人極罔不在此共惟盛心卓犖度越流俗而某¶
則非其人也夜瞻紫㣲徒有頓首脩門懸隔乆曠音題屬¶
請事祠官冐馳一介輒鳴忡惙未卽趍摳願言玉持金䕶¶
爲世道自力臨風切切¶
　　　賀翁丹山兼憲¶
某熟視一世靡然風塵刀茟何從縱横旁午架漏於士民¶
之上而世之言人材者率如是而巳安得結軰落落參錯¶
布滿天下使萬物&KR0269;氣僕甞擊節於斯言悠悠空山誰與¶
<pb:KR4d0365_SBCK_005-32a>¶
語此兹者喜審肅将繡節通涖銀符山川不改扵空同風¶
采一新於江右共惟某官淵源接乎諸老氣㮣聞扵當時¶
人物𦕈然真中流之巨屏文章&KR0646;甚稱南渡之當家軰行¶
諸公鈞樞十九夜半一劄趣歸蓬莱以其時則晚矣上方¶
式敬由獄乃眷西顧非有志念不足以洗寃澤物非有力量¶
不足以懲暴詰姦故予環之寕遲而乗傳之&KR0002;屑太平之¶
責正在方來以公歸&KR0006;政枋焉徃某碌碌不如人獨有愚¶
戅不能改其素追記前年冐乗君子之噐他不足道惟姦¶
宄豪横稍稍鋤擊淺之爲日月雖未得盡行吾志庶㡬無¶
失職之恨人情卑淺憚繩檢而樂姑息矧猶未免鄕人譁¶
<pb:KR4d0365_SBCK_005-32b>¶
訛朋興以要其得罪於小人也果矣伏惟先生昨者不賜¶
鄙夷心聲徃來藹然氣𩔖之意某誠不知何日得以執鞭¶
下風勿覩除綸心目&KR0271;朗我軰從事俗吏奪氣豈惟爲一¶
道賀實足自壮謹專人上状頓稽庭下少伸門墻燕雀之¶
悃蘋藻薄羞别&KR0083;惴悚¶
　　　賀江東憲方逢辰(號蛟峯)¶
某當公在螭&KR0638;時甞奉一&KR0083;書至于閣下書上未㡬而公¶
歸蛟峯矣譬諸草木臭味實同詹望雲山臨風切切某兹¶
者恭審升撰祕丘宣威直指西臺與政盖甞識頴濵之文¶
東路洗寃亦以行濂溪之志六絲&KR0004;駕一佛&KR0172;傳共惟某¶
<pb:KR4d0365_SBCK_005-33a>¶
官色正而芒寒揚休而山立言語玅天下材稱一代之竒¶
出處重本朝望在諸公之右自夾侍玉皇香案等而上之¶
胡不均弘俾執事樞國家重更迭之制江湖一節煩公驅¶
馳式敬由獄以長我王國公所學在此歸哉歸哉中詔在¶
道某山林之下静觀世故其於君子進退安得不致其卷¶
卷芝山父老迎擁星軺以時考之可矣輒馳一介自附於¶
門下燕雀江水東西心期天遠臨&KR0083;欲飛¶
　　　賀前人除江西漕¶
某束書歸𨼆有釣遊之所曰盤中兩山對峙間以小溪日¶
歩溪上極目滔泪輒自以爲晝夜不舍此溪水㑹有逹鍾¶
<pb:KR4d0365_SBCK_005-33b>¶
陵時而某塊守漁樵則曽此水不&KR0002;耳昨孟君陞從番昜¶
遣介來甞爲書附申起居相望千里亦不知上徹果何如¶
時也某兹者伏審班仍寳殿節峻氷臺貫索沉沉方轉芝¶
山之曉使星冉冉又回南浦之春一水東西二天今昔伏惟¶
&KR0172;慶欽以某官寒芒五緯絶岸孤峯生漢子陵之鄕雲山¶
一日𣲖唐處士之譜風雅百年雖巳跨海而望蓬萊猶肯¶
濡絲而陬原隰濂溪道脉𩀱井詩香流馬木牛旣無媿於¶
千古落霞孤鶩應可對於二公所謂旂常特吾懐䄂某硉¶
兀抱虚真無所用於世&KR0494;六轡使江之左每依餘光以自¶
映𢃄今也一畆之宫環堵之室囿徳宇而處自兹以徃夜¶
<pb:KR4d0365_SBCK_005-34a>¶
月如水猿鶴不驚田夫芸子各適所適則何啻如天之福¶
郵𫝊所至不勝燕雀&KR0059;情卽日謹奉書爲賀臨風馳泝¶
　　　回許祕丞自(號果齋)¶
某火龍之&KR0010;從集英門綴行而出風流雲散回首叅差不¶
自意去年待罪闕下𫉬接英游心事流行日星垂而河漢¶
流也湖隂送客風露滿衣移語崇朝英槩亹亹歸去來山¶
中至今夜夣見之新昌小弟夙&KR0013;奬知嘗寮之情始終一¶
日伻來逓示五雲光恠照室此豈四海九州無情人耶郷¶
風九頓首尊年丈山立時行日光玉潔長樂鼓鍾西清帷¶
幄終當著身風日不到處轇轕雲漢經緯星辰爲天下開¶
<pb:KR4d0365_SBCK_005-34b>¶
文明太平之運某&KR0013;服光潤實與有焉某旣還里閈入山¶
讀書杳不知山外事天上故人重相顧念適逢便武輒謝¶
所&KR0170;餘祈爲斯文珍重慰此引領¶
　　　賀倪提舉普(號警齋)¶
某&KR0009;跡提封某水某丘童子所釣遊君侯實照臨之報政¶
将一年矣某猶未能以民禮見自盤谷西南而望城郭在¶
焉相對五雲輒移時不能去某兹審宸綍鼎來&KR0067;臺肇建¶
讀皇甫記巳&KR0171;今日之疲民𫝊紫陽心又舉向來之荒政¶
風行新令雷動歡聲欽以某官神驅五兵才入八靣作真¶
御史以直道而事君稱明監司行本心而澤物公來青原¶
<pb:KR4d0365_SBCK_005-35a>¶
父母其人屬時常平弄印六服牧伯無以踰公者西江涸¶
轍乆煩公拯活&KR0010;月少府出節中詔又冉冉出建章矣某¶
自聽除綸卽欲自附於門下燕雀側聞雅志引郤甚真上¶
方𠋣賢者以其理烏乎能從臺治一新境内爲動某甫及¶
拂&KR0083;行墨以賛東注之盛嘻其晏矣世俗所以事尊責以¶
鱗畨從事公有道人也某不敢出此臨風飛動¶
　　　　與新知太平州趙月山(名日起集英/殿脩撰川人)¶
某去年待罪闕下幸甚得一再交書幅巾獨樂近在呉門¶
入秋正擬專介候猿鶴起居㑹去國不果黄強立自竹所¶
來相見於六和塔下遠&KR0170;&KR0009;聲多謝故人厚意自是而入¶
<pb:KR4d0365_SBCK_005-35b>¶
山愈&KR0055;杜門掃&KR0100;無復南來鴈足矣璧弟學製新昌新年¶
見告二月遣人詣門墻通問輒&KR0009;所思寫之竹筒旣行伏¶
覩除目欣審仍班内撰領𣙜東藩一札起家千乗載道共¶
惟驩&KR0159;執事青天白日之質望之知爲正人千兵萬馬之¶
胸識者推爲豪傑六合悠悠風埃滿目所謂江左管夷吾¶
公其人也&KR0367;薄起伏如神龍天馬不可羈牛渚天門一&KR1407;¶
萬里亦足以發其中之所存矣天下事方有頼於公時來¶
爲之孰之能禦某夙昔荷相知出人一等以此不敢自非¶
薄一别十年浮雲進退何足爲逹者道而學不加長每每¶
自憐乆不見叔度鄙吝固宜自今得聞一言三日後刮目¶
<pb:KR4d0365_SBCK_005-36a>¶
未知於呉下&KR0170;何如也偶遇新昌便意其介尚或未行輒¶
附賀状并寫戀嫪萬分之一相望泬寥臨&KR0083;馳泝¶
某風雪殘年中使者以餽歳至甞草草拜状竟未知果逹¶
籖房與否過年百二十日是間何限傾倒毛頴軰不任事¶
姑&KR0009;一歎比審放纜長江休鞍盤谷執事自宦遊以來𫾻¶
歴中外垂三十年曽無一日得從五畆花竹之樂金山鷗¶
鷺甫此尋盟如負者之息其肩行者之休于𣗳一時瀟灑¶
比軒冕束縳瞠乎逺矣浮雲滿山任其徃來太虚真體皦¶
然萬古某歸來兩年處積毀震撼之餘差幸天者之小定¶
自有溪山足以遊釣澷不問其他有詩云日日&KR0016;馬來山¶
<pb:KR4d0365_SBCK_005-36b>¶
中歸時明月長在地但願山人一百年一年三百餘畨醉¶
欲知近况此其凡矣念人間清福莫如一閑幸而吾二人¶
皆可以自適獨相去遼絶無從合并江東暮雲長長在眼¶
輒專人奉問潭府居處之槩卽辰夏氣方&KR0055;共惟静養淳¶
和坐消熱惱神明䕶持式衍方來川至之福臨&KR0083;耿耿¶
　　　與知吉州江提舉萬頃(號古崖)¶
某兩年乎山中春猿秋鶴木食澗飲盖頽然世味之外者¶
五雲&KR0813;紛麾節夾招摇歴勾陳而下青原白鷺浩有生意¶
某甫與溪倪谷耄額手&KR0170;幸乃大化驅之出柬書就道&KR0113;¶
民禮公堂下爼豆春風簫韶夜月藉之以詩書禮樂之光¶
<pb:KR4d0365_SBCK_005-37a>¶
多矣明公以洞庭五老之胸時雨一路曽未數月春旗霜¶
艘風采軒豁所謂動摇山岳細事耳少湏暇之棣蕚棠隂¶
先後醲郁夣寐五采衣&KR0013;八紘持國弟兄盛事再見大江¶
以西之父老子弟豈得以&KR0059;我公哉某自解維江滸風濤¶
回薄抵昭亭下是爲子月丙寅大壊積枵觸手病敗雖日¶
夜&KR1057;梳㑹肯綮然育豎浸滛非非劑可藥肘後寵靈公不¶
我靳則宣殆庻㡬乎惟故山松菊沐浴瑞露而隴蜀之望¶
復切切㣲疇昔不至此某日堕倥傯神馳棨㦸甫奉陟𨤲¶
則巳魯皋籍獨不愧于心乎歳将新矣願言滿頌盤椒對¶
&KR0045;綈緑此豈無委嚴立下風¶
<pb:KR4d0365_SBCK_005-37b>¶
(某)伏&KR0170;公劄下問&KR0134;分仰見豈弟父母捄民水火之盛心¶
(某)實共&KR0022;人額手大賜某所居里凡千餘家常年家中散¶
米一日不收錢諸大家以次接續賑糶可及三十日隔一¶
日糶可當兩月此方儘可無飢他時不待&KR0134;率自是舉行¶
明年係𦂳要年分或湏使榜一申嚴之至期&KR0077;當取禀但¶
四境委有可憂盖吾州從來以早稲充民食以晩稻充官¶
租今年晩稻半𧇊顆粒並是入官之數早稻不過二三分¶
則是民食十减七八此其所以皇皇也近見多有趍龍泉¶
永新運糴者覺彼二處米亦有限縣大夫各&KR0059;其圡不肯¶
透泄亦其不得巳者此湏使司示以意嚮使之斟酌放行¶
<pb:KR4d0365_SBCK_005-38a>¶
庻彼此可以均濟最急莫如通贑州之米近同年李守惠¶
書自謂年榖中熟米價日低某嘗荅書云廬陵一歉異於¶
常年田里憔悴不堪舉目惟章貢素無糴事而得歳又偏¶
鄕人顛頓者徃徃相率而趍治國民食関係茍可通融兼¶
愛秦晉公之惠也盖贑浮橋泄米之令素嚴田吉號産米¶
而贑多山少田故爲贑計不容旁及鄰&KR0022;今&KR0010;事旣相反¶
又當通変此湏古崖一書與李守通情俟得其要領然後¶
大榜境内許人赴贑收糴此亦&KR0096;宜之一策也區區管見¶
姑復仁明後有利便又湏陸續申控¶
某自聞琴鶴言歸卽戒笋車擬送别於吉水新凎間初十¶
<pb:KR4d0365_SBCK_005-38b>¶
日始得初八日申時寳翰則知去期甚速始意不可得遂¶
卽抖擞作詩馳詣使艎意必可相及僕自城還則知解維¶
巳三日臨風悵惋如失廬陵四竟皇皇流離入贑過吾鄕¶
者無虚日豈弟父母又拂衣去之細民嗷嗷皆謂&KR0154;不留¶
我公撫我妻兒婦女一無異辭此即公論在人心不可磨¶
㓕處吾軰仕宦得如此卽無愧漢循吏傳浮雲得䘮何足¶
較也某念受廛兩年當使君之行不得徃送詩又不逹歉¶
&KR0018;爲何如亟亟元詩并拜此&KR0083;從新昌壁弟處借一兵走¶
詣潭府不知紫燕在芝山或在廬山邪引筆馳泝之至大¶
丞相古心老師某不敢容易上問鈞&KR0130;丐爲轉道詹依卷卷¶
<pb:KR4d0365_SBCK_005-39a>¶
　　賀知吉州黄提舉噐之(名鏞)¶
某宻依使天氷雪&KR0055;山與猿鶴卧送流年繙故牘於左泉¶
右石間非賜邪每飯牛頃必矯首畫㦸下兹審郡&KR0045;帝壐¶
節𢌿天困千里光華一道鼓舞伏惟驩忭歛惟某官眼空¶
四海胸著千年振代直聲鼓雷霆而&KR0243;風雨鎭浮定力載¶
華岳而繫星辰衣冠紫槖之神仙氣𩔖青原之忠節旌麾¶
一頓草木交輝地&KR0059;二千石之陽和天&KR0270;十一州之福澤¶
璀璨六絲之遣礌硠五袴之歌卽賜召環遂高聽&KR0130;某受¶
廛幸矣公朝念其乆廢誤節湘行顛倒綉衣不堪重著陳¶
情丐祠以反菽水之奉尚徼均弘俞音旦夕下俾得醉泉¶
<pb:KR4d0365_SBCK_005-39b>¶
飽蕨水之北山之南地主之賜也於馳賀之次仰布其&KR0059;¶
干瀆峻清臨楮悚悚¶
　　　與前人¶
某日者釋耒山中僕僕湘役走公堂脩民禮具申假道之¶
敬&KR0170;主進吏位之堂上再三祖帳𣪞勤臺餽絡繹視廛氓¶
且絶等至於開心見誠憂愛亹亹一洗世俗崖岸某鄙吝¶
乆矣㣲大雅無以發此意殆未許諸兒覺也小隊出郊追¶
送作遠自違森戟雲𣗳𣺌然連日欲作書道歸戀之槩征¶
塵在衣筆硯爲發偶宿分宜七里殘日入戸輒寫綢繆風¶
濤滔滔&KR0276;緯忘食金䕶玉持世道將有嘉頼歸鴈草草尚¶
<pb:KR4d0365_SBCK_005-40a>¶
謀裔襞¶
　　　賀楊提刑&KR0098;恭(號高峯)¶
某昔者望七十二峯於洞庭之南以爲嵩恒岱華𩔖不可¶
易見五峯三市之近皇華臨之遂得以相望下風未見猶¶
旣見矣廼今使帆凌空泝贑石而上僕家去大江濵可四¶
十里天其予之以一日迎見之便慰此平生云胡不喜某¶
兹者伏審&KR0067;政告功刑臺建節褰帷而問風俗猶昔四封¶
持斧而行東南于今三命旌旗初動約束一新仰惟某官¶
識透萬微才當八靣陽道州撫字之政所謂吏師元刺史¶
參錯之竒可布天下天子以公䔍於倫紀使得以便綵衣¶
<pb:KR4d0365_SBCK_005-40b>¶
堂上之奉乃眷西顧如此江水一節常平二節綉斧式敬¶
由獄以長我王國平反一𥬇庻其在此公歸廟朝卽典風¶
化一家仁一國興仁尚觀大學之顯效某杜門掃&KR0100;知事¶
常後忽里巷父老驩傳明使者將至伏&KR0491;之駑躍躍鉦鼓¶
徃事如夣不足細陳某所深自幸賀者三間風雨託諸提¶
對小人有母&KR0071;自今得安於其子之養是則君子錫𩔖之¶
賜服之無斁堂堂在目卽聽匪伊輒以書先精神孤徃¶
　　　與吉州繆知府元德¶
某昔侍同朝自詭相好兹不得又以繁縟爲踈遠惟公勿¶
&KR0055;訝某行吟孤嶼囘首呉山烟雨中書郵徃來時從泓頴¶
<pb:KR4d0365_SBCK_005-41a>¶
叙尊仰汰歸&KR0055;宻姓字不到雲霞外分正如此非於名門¶
有所簡也階符在望徒有稽首某兹者伏審朱轓春動紫¶
馬星移民樂耕桑簡静方安於晋國州稱富庶勤強更屬¶
於張公兩地送迎二天今昔恭惟懽慶欽以某官霜明月¶
湛玉潔水清端嚴有大臣風澄不清而撓不濁循良入漢¶
吏傳寛有㫁而愛有威小停櫂於天津頻合符於江國&KR0010;¶
之不易民胡以生將甦青社之飢遂易淮陽之卧竟上争¶
杜衍雖去住之良難席前問賈生恐傳呼之巳迅自天子¶
所以我公歸某茅屋三間在萬山&KR0055;處借書沽酒外一毫¶
不以爲公&KR0059;撓獨蒔松百畆日&KR0016;牛叩角其間天惠仁候¶
<pb:KR4d0365_SBCK_005-41b>¶
自此吏不打門犬不夜吠猿唬鶴嘯各適其適則某受賜¶
侈矣候迎之初不勝依𠋣謹具劄子自陳燕雀之&KR0059;何當¶
嗣状¶
某屏居一廛耳目𡍼塞忽&KR0170;公牘録示省札竊諗朝廷爲¶
李祕丞諸公有請待發諸項椿積賑我廬陵而賢太守敬¶
共其事日夜講行之仰惟施仁發政朝廷甚盛惠也救災¶
恤患鄕曲諸公甚盛舉也承流宣化切切然惟恐一夫不¶
&KR0013;其澤君侯甚盛心也某嘉與鄕&KR0022;父老人士同一賛歎¶
伏承不鄙特有下問以某之庸愚不足及此細玩諸公所¶
陳如随縣闊狹分撥米數如發糶之直只依元糴價錢皆¶
<pb:KR4d0365_SBCK_005-42a>¶
㫖揮之所巳許而使府巳遵而行之甚善至於戸口之多¶
寡編排之虚實此則各都各保之事所在都保委有奸欺¶
然物之不齊物之情也&KR0002;以太守屑屑爲此計較恐末流¶
必至多事此惟當嚴責之八縣宰宰&KR0002;親民&KR0002;其以實惠¶
及人爲意必能周思熟慮以求&KR0091;塞明指傳所謂心誠求¶
之雖不中不遠是也一縣各有一縣風俗一鄕各有一鄕¶
事體諸宰申請惟各從其便不患寡而患不均彼必自能¶
斟酌通融而爲之說惟吾行所無事自然所濟不細但縣¶
之於郡徃徃𫝑分隔絶&KR0002;專靠公文行移必有展轉遲𣻉¶
之患&KR0002;使府明諭諸宰此事今作一項措置不比公事常¶
<pb:KR4d0365_SBCK_005-42b>¶
程每縣各給以數紫袋置循環暦其中使諸宰有所申明¶
只於暦中絡繹禀請從書表司徃逹君候随手應荅如回¶
朋友書信使爲宰者得依時禀承其中便减吏奸八九分¶
且閭里細㣲得甞逹於黄堂之前物來事至無不曲當是¶
則布宣德意之一大捷法也某不當出位僣越承問不敢¶
不對或者千慮一得惟君侯矜其愚而勿罪之某&KR0071;此&KR0002;¶
有管見馮恃寛貰又得禀陳¶
　　　回吉州西倅竇檢閱全噐¶
某昨&KR0010;待罪闕下明公&KR0016;鸞&KR0406;鳳下我青原相望寥廓不¶
能以時刷翎振喙從燕雀來不圖天孫雲錦飛堕几格金¶
<pb:KR4d0365_SBCK_005-43a>¶
聲玉色叅前𠋣衡固不以旣見未見爲間然也某官歛岳¶
翠以爲神氣卷湘水以爲波瀾駕蓮葉而味玉書仙芳纚¶
纚搴芙蓉而弄斗柄道運堂堂長樂鼓鍾西清帷幄轇轕¶
星辰經緯雲漢固其分也風月神螺小此盤礴緑綈方底¶
王曰遄歸某旦旦爲斯文屬目昨承使者之來卽從脩門¶
作意馳謝㑹匆匆去國出處殊科歸卧悠悠書尺盡廢光¶
隂不堪把玩&KR0010;年如許念厚意乆不報矍然薫沐祗對主¶
書耕釣一廛五雲在上臨風詹泝之至¶
　　　回江州李都承與(號南窓/関西人)¶
某頃風颿回薄自湖入江目穿高牙恨臂不羽一棹從湓¶
<pb:KR4d0365_SBCK_005-43b>¶
浦來五雲絢爛照映清越對桑落而飲古人之酒擊中流¶
而聞夜覺之雞至今使人意氣激昻借力下風飽我滿腹¶
乃以丙寅視篆茇舎下塵埃抖擻末繇&KR0405;謝軍将扣門斜¶
封三道突入眼角臺餽使蕃綈&KR0129;之&KR0059;何以持報共惟某¶
官閧洛耆俊韓范聲名叅井龯旗聮寳奎之錯落江淮草¶
木&KR0013;玉節之昭回吟嘯&KR0067;樓梅花噴薄老熊當道貉子不¶
敢越一歩夷猶岸幘蠡管莫涯方&KR0405;誅不敢辭圭錫以湏¶
勒此堂堂燕然石在某澷浪出山落身枵瓠問官官靡問¶
吏吏荒而民氣則憒憒未醒絲棼莫理如之何其淑後也¶
明公惠念疇昔肘後丹訣其肯爲某愛邪臨風切切亟拂¶
<pb:KR4d0365_SBCK_005-44a>¶
吏坌具酬潦約&KR0010;晩寒驕願言金玉體府壽此宗廟社稷¶
之身宣豈無骫骳者三肅以請¶
某去年在宣州一江上下幸甚數數相聞然所甚恨者過¶
湖口時不能轉江西四十里拜屏下共登琶琶亭以庻㡬¶
英豪之下風也未㡬召去又未㡬汰歸一出一處爲天下¶
𥬇知心千里外當亦謂何某比者伏審晋承宻㫖升直淵¶
圖詔璽申褒鋒車交趣共惟驩&KR0159;某官関西遣老江表&KR0646;¶
人﨑嶇諸葛之兵間氣吞河渭&KR0367;蹇元規之坐處目盡江¶
淮天方祚宋㐮戌解嚴公歸本朝坐帷幄老成謀國處置¶
得宜使姦雄伐謀兵端不開将社稷實受其福某&KR0276;緯小¶
<pb:KR4d0365_SBCK_005-44b>¶
心一飯三祷屏伏&KR0055;山幸不見棄於君子專使逺來持書¶
問勞将意孔厚猿鶴爲驚區區拜高誼而杜門齪齪未知¶
所以爲報也九江未除人想當宁急賢應不俟代某嘉與¶
海内延頸大用倘得衣&KR0013;餘光遂爲太平安民公賜大矣¶
江空如許执筆茫然相望一方精神馳徃¶
　　　回潘檢閱¶
某伏以&KR0010;華晼晼春事&KR0096;輿共惟某官鏤玉晶熒凝旒簡¶
注神之相之台侯動止萬福某濃熏鵲尾酬敬腆施&KR0494;從¶
集英殿門吾榜得人以執事重海臺沙合雲月相輝至今¶
斗牛猶有光氣顧山林僻左繫鴈悠悠天際碧雲明發不¶
<pb:KR4d0365_SBCK_005-45a>¶
寐千里眉目忽照宛陵爲之跫然以喜欽以某官歛崑崙¶
以爲神氣捲&KR0538;渤以爲波濤玉質金相宛乎無自眩之色¶
泉清松茂浩然有難進之風乃今紬石室之祕藏爲籕書¶
而出色視周六典作宋一經南豐以史學稱進裁大典安¶
定非他人比宜在經筵某鶴夣正臞起廢出坎循墻弗𫉬¶
&KR0013;命于征郡枵然虚真山凋水瘵處也敏手&KR1057;梳猶懼不¶
蔇况不頴之尤者乎不規而頌非所敢望於同年也禀酬¶
崖經寜不嗣音願言努力明德對&KR0045;王休有昭亭委戒其¶
敢不肅¶
　　　回鍾編校堯俞(字君俞/號方岩)¶
<pb:KR4d0365_SBCK_005-45b>¶
某曉汲凍清以贄萬一之謝首于穹勺某兩年山中風月¶
晃朗望太乙光氣九霄吾書無翰不能時一飛到梅花月¶
影忽疑是君而米家第二帖至矣施稠報𦕈自省欿如尊¶
執事以黼黻雲漢之胸試金玉典墳之手駕輕就重拾級¶
升高此逢掖之至榮而搢縉之交羡曽子固晉裁大典爲¶
史學優胡康侯宜在經筵非他人比某鶴夣正寒大化驅¶
之出自湖渉江風帆回薄四十程乃抵宣山凋水瘵𦕈&KR0006;¶
愁予敏手&KR1057;梳猶懼不蔇况不頴之&KR0057;者乎高明局外之¶
見何以教之滿硯氷澌濡毫如帚尚規嗣音以寫繾綣¶
　　　回呉制帥革(號恕齋)¶
<pb:KR4d0365_SBCK_005-46a>¶
某林慚澗愧貿貿此來幸甚在玉節照臨之末九華山下¶
蹉跌望塵拜手𩀱魚分隔雲漢敢圖下士盛心超越昭代¶
襄報鄭重閟位貌於不有方驚喜未定間五雲寵靈自玉¶
麟堂翩然賁之所施所&KR0170;非敵巳以下所可得道德之味¶
流注翰墨使人之意也消恕齋先生&KR0098;文&KR0098;武之才有體¶
有用之學以王謝之衣冠而接風流於江左以朱程之講¶
貫而窺閫奥於魯東顧今吏道便熟&KR0209;帷成雲崇詩書而¶
抑刀筆坐爼豆而行甲兵鐡壁東南公其天人也&KR0088;經制¶
西事當在朝廷錫命師中不如歸衮某敢誦所聞某生也¶
晚於一世封胡羯末之勝幸甚皆得下拜而於恕齋識獨¶
<pb:KR4d0365_SBCK_005-46b>¶
早眷&KR0057;厚癸亥之望神皋戊辰之陪紫槖又其後來事也¶
今則以列郡而事崇垣何敢仰綴宿昔食芹之羙豈無是¶
心非所得僣詎謂臺餽駢羅光照下國自上而施之足以¶
爲德某敢不三肅使人恭承嘉貺&KR0002;夫以徃復爲禮則誼¶
之所不敢出也謹三熏三沐祗酬主書干瀆清嚴臨風愧¶
悚¶
　　　回宣州洪倅¶
某馳想芝山屹立如鸞坡鳯閣代有英玅不自意天惠宛¶
陵朱&KR0807;斯皇乃肯共堂下&KR0677;梅清致亭亭雲月邀我敬山¶
不後不先未有如斯之巧者也伏惟執事日光玉㓗之&KR0109;¶
<pb:KR4d0365_SBCK_005-47a>¶
繩直凖平之度車堅御良之材真所謂喬木百圍秀色干¶
霄望清都太㣲之垣維尺有咫課丹峴緹屏之最當階而¶
升胡尚綰於緋魚來同看於黄鶴意者康沂之歌愈出愈¶
&KR0646;有相之道實𢌿之以藥石枵然郡政之闕者乎思昔頴¶
水霄立其間而正献以賢行佐理至今談者猶橋舌不下¶
某扵鄕之典刑無能爲役而吾執事則真其人也前茅在¶
道旗旄舒舒願疾其驅降此未見至於乗珠委貺鄭甚於¶
先施覺光氣烱烱衝貫斗牛矣懼弗敢當亟鍾鼎而歸於¶
瑶華之側區區甫此滌篆排冗占酬崖畧是恧¶
　　　回呉直閣(履齋/之子)¶
<pb:KR4d0365_SBCK_005-47b>¶
某少之時聞東南二石筍玉立九霄陵陽蒼實爲緑野午¶
橋佳處鸞鶴神清縹緲何許老成遠矣尚有典刑仰惟某¶
官&KR0045;休山立之韻日光玉㓗之&KR0109;文献堂堂代有英妙未¶
旣見只神爽一方某卧青原山中驅馳良倦上恩俾郡越¶
在鳴珂循走彷徨連符趣赴不量此來未知所以淑後喬¶
木婆娑五雲絢畫尚祈薤誨俾就玉成某遠奉瑶音緘貺¶
駢錦先施倒置曽是爲容旣什襲巾衍輒鍾鼎以歸太乙¶
之府望&KR0130;非遥臨風毣毣¶
　　　與游提刑汶¶
某以良月之望舉掉東下江空見底乃章貢源頭諸水怒¶
<pb:KR4d0365_SBCK_005-48a>¶
長未㡬光&KR0395;五朶與空同雲俱來徃颿順風航波瀾之澎¶
湃灑石鍾之清越寵靈張王迄抵𩀱溪子月丙寅俯抵賤¶
役瓣香西望敬謝所&KR0170;明公卷其十二峯之神氣軒軒磊¶
磊昭耀東南以宰相才學宰相事天下乆望其爲家氊出¶
色轡絲周道肯復倭遲惠露瀼瀼江之民幸矣如&KR0270;寰何¶
㑹有温綸四軰馳下某不善爲斵得郡復枵至之日視官¶
官靡視吏吏荒民氣憒憒如也&KR1057;剔棼絲顧氣力所至終¶
覺五技易窮肘後神竒不敢以望之他人惟故山松菊衣¶
&KR0013;綵雲亦巳過數矧兹隴蜀徼惠未涯㣲疇昔不及此相¶
望二千里外明月此心懇懇側𨤲掛一漏萬惟青陽時動¶
<pb:KR4d0365_SBCK_005-48b>¶
綈緑光華式金式玉以副前禱此豈無骫辱戒爲榮¶
　　　與趙知郡孟藡(號菊山)¶
某頃從南浦亭邉抖擻𣪞凾道所&KR0170;荷且矯首于太乙之¶
府穹林𡨕坐縹緲絳霄江𡍼澷澷勞我宵栩執事以玉雪¶
界之精神臨睨八極朝閬風夕玄圃識者猶竊遲之錦衣¶
照道紫淦横舟蕩𣻌柳風噓吸竹露澗阿樂矣如顒顒望¶
&KR0010;者何建章夜半尺一堂堂畫省紅雲著公髙處惟日望¶
之某不善爲斵得郡復枵以子月丙寅視篆昭亭下視官¶
官靡視吏吏荒洗垢&KR1057;痒亦曰視吾氣力所至然山凋水¶
瘵非刀圭可療肘後神竒惠徼大福某不敢以望他人也¶
<pb:KR4d0365_SBCK_005-49a>¶
焚&KR0331;瀹雪西鄕奉書以謝以祈鼎珎&KR0130;絇願言金䕶玉持¶
對&KR0045;王休臨風悁結¶
　　賀前人得旴守¶
某昨在宣州拜書亡何客𢹂琳琅來京師欣浣如對匆匆¶
去國不成報襄歸里以來杜門&KR0055;念又無從嗣音爲謝徒¶
有清夣夜遶金峯忽讀邸状欣審丹鳳&KR0045;綸銀莵擁鎮八¶
百國封爵莫如同姓之親二千石起家共讃惟良之牧先¶
聲載道闔境爲春伏&KR0055;歡忭欽以某官景緯光華仙潢清¶
潤淮南桂𣗳了無貴介之風李白桃園綽有神仙之韻軒¶
陛宜當於三錫轅和肯涖於十同睠惟東盰實介南服紅¶
<pb:KR4d0365_SBCK_005-49b>¶
泉碧澗髣髴丹丘白玉紫烟參差綉陌&KR0147;商羊於朱&KR0807;供¶
衎燕於青香大宗維翰价人維藩丕動袴&KR0237;之喜九卿執¶
羔三公執壁言觀衮舄之歸某辱在眷知𦔳喜百倍旣不¶
能振翎刷喙從燕雀來謹奉書&KR0009;便申慶迓兵當巳在道¶
不知開藩㳙&KR0114;何日某尚當屢賀不一臨風馳泝¶
　　　與趙監丞淇(號平遠)¶
某乃&KR0010;之秋緹&KR0016;來山中嶽翠蒼寒琳琅照映章不成報¶
内有欿然寜不嗣音僻左之以世道如許風起雲飛中夜¶
人物之思爲此耿耿上念井絡丹詔起家峽月棧雲先聲¶
浩蕩盖有望木牛流馬再立武&KR0049;之事業又壁窺萬一意¶
<pb:KR4d0365_SBCK_005-50a>¶
必與南山洎予秀諸公上下雲龍共此光明俊&KR0646;之舉縮¶
手䄂間臨睨天半此其大本領大經綸政不易涯之野水¶
横舟蒼虬縹緲山君川后日有䟽附卽日恭惟台候萬福¶
某漁隈半席自分小休誤渥自天俾尋&KR0067;謝舊盟意此是¶
抆拭笭箵之陋耳三辟弗可乃以陽月之望束書出山渉¶
重湖越大江整整四十日抵戍以是月丙寅抵賤事凋城¶
敗屋枵然大瓠耳搔首踟蹰望洋氣縮維宣距鄴僅隔一¶
雲東望熏香奉尺書&KR0049;起處惠徼藥石立我沈痼梅花晴¶
昊拄笏神馳¶
　　　慰前人¶
<pb:KR4d0365_SBCK_005-50b>¶
某昔讀檀&KR0211;文子之䘮旣除䘮而後越人來弔其居使之¶
然也伏惟先太傅大丞相冀國公之䘮旣有日矣地不千¶
里不能徃弔一介奉禮今也而後能來死罪死罪嗚呼皇¶
天祚宋國有元老數百年宗社之靈長千萬里風寒之險¶
要蛟龍在淵虎豹在山屹然長城爲此突兀天乎不使愸¶
遺遽奪之去主上震悼傾動朝野伏想生平翹舘之英俊¶
舊日麾下之將士與夫三邉之百姓四塞之英豪見碑而¶
涙望城而悲者不能巳巳矧夫家門之竒禍父子之至情¶
攀擗奈何嗚呼痛哉某生也晚當公佩天下安危分不得¶
勇徃執鞭今而追恨則巳無及獨念䄂有瓣香歸依平生¶
<pb:KR4d0365_SBCK_005-51a>¶
亦旣不克爲公壽惟有爲天下慟哭敢西望靈輀揮涙百¶
拜而獻之公而可作尚其我許嗚呼悲哉親䘮所自盡也¶
抑先王制禮之意是有節文士君子爲孝之道在於顯&KR0045;¶
伏惟執事重致意焉卽日孝&KR0130;支持某頓首奉状起居臨¶
&KR0083;哽塞¶
　　　回安福趙宰與&KR3885;(號勿齋)¶
某追記疇昔同到蓬萊慈恩之題杏園之宴吾以故不與¶
焉然同年之情豈以四海九州爲藐然哉王孫乃龍鍾世¶
有籋雲鱗今不遡紫清上岧嶤顧得百里之地而君之簾¶
隂晝寂千室鳴絃實鄰吾父母&KR0038;人誦子産今其時乎某¶
<pb:KR4d0365_SBCK_005-51b>¶
&KR0059;獨念今天下豈有可爲之縣縣不可爲而可爲者人如¶
君者以可而臨不可於是知材具之超常流百倍矣長書¶
下貽燁然春華溜&KR0002;清風與我之厚昭仭至情多言不足¶
以殫謝意也某守郡無&KR0024;誤渥爲郎縮縮循墻行且歸里¶
當觀棠隂以與&KR0022;人共談政化之㣲亟推吏塵具報記室¶
揆諸來施不敏流汗¶
比一馬二僮日在泉石&KR0055;處聞山外塵埃亦頗作惡坐對¶
浮雲亦開口𥬇不自巳耳君觧墨綬去意紅光紫氣冉冉¶
帝側乃猶廬陵客琅畫至前矍然起仰黄柑紅柚二美并¶
貺杏𫟍論情我之懐矣冬江雪涸萬里安流目送征鴻知¶
<pb:KR4d0365_SBCK_005-52a>¶
有順帆天際如駛伏楮拳拳中書不中書復字蕪纇併希¶
錫察¶
　　　回寜國交代孟兵部之縉¶
某去國之前一二日宣州弛征之命下某旣爲桐鄕百姓¶
頓足起舞即拜書望𩀱溪疊嶂爲賢主人賀吾軰讀書臨¶
民正爲今日行志凡此者各盡其分固非相與爲賜也旣¶
汰斥歸里卽閉門不與人事山巔水涯翛然獨徃而使者¶
忽持五雲來君子之有情於人也卽勞問之將以厚禮復¶
申其綢繆焉某誠不自知其何以得此也宣人歌舞賢侯¶
之徳教冠冕像設祝廣成千二百年令公二十四考盖人¶
<pb:KR4d0365_SBCK_005-52b>¶
心之天也某何人斯偶以一日出位言語乃得因見大夫¶
以自附於去思之義某㣲德以堪回首碧落山川&KR0017;神猶¶
有餘愧宣敗壊至矣弛之則期㑹散繩之則撫字𧇊公折¶
回蟻封從容不迫期年而變古語不誣方今論選表無出¶
頴川右者&KR0154;不均弘俾執事樞某一飯三禱使者之歸也¶
謹東望熏祓身心致敬陵峯堂下有日延見父老尚願道¶
山林不忘之&KR0059;與其所以不敢當之意進之惟命退之惟¶
命某臨書不勝拳拳¶
文山先生全集卷之五終¶
<pb:KR4d0365_SBCK_005-53a>¶
