# -*- mode: mandoku-view; -*-
#+TITLE: 文山先生全集
#+DATE: 2015-09-11 15:16:28.041892
#+PROPERTY: ID KR4d0365
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0275-002文山先生文集-卷第二.
<pb:KR4d0365_SBCK_002-1a>¶
文山先生全集卷之二　文集¶
　　詩(楽府并/詞附)¶
　　　文山卽事¶
宇宙風烟闊山林日月長䦕灘通燕尾代石割羊腸盤谷¶
堪居李廬山偶姓康知名摠閑事一醉棹滄浪¶
　　　出山¶
日日騎馬來山中歸時明月長在地但願山人一百年一¶
年三百餘畨醉¶
　　　闢山寄朱約山¶
一笠一簑三釣磯歸來不費買山貲洞天福地深數里石¶
<pb:KR4d0365_SBCK_002-1b>¶
璧湍流清四時樵牧舊蹊今可馬鬼神天巧不容詩先生¶
曽有空同約那裏江山未是竒¶
　　　山中卽事¶
擕壼藉草醉斜陽白鶴飛來月下雙蘆葉西風驚别浦芭¶
蕉夜雨隔踈窓千年帝子朱簾夣一曲仙人鐡笛腔若問¶
山翁還痩否手持漁竹下寒江¶
　　　宿山中用前韻¶
南山之隩北山陽羽扇輕風共影雙晝槳菰蒲明月笛青¶
燈蟋蟀白雲窓半生遊子成行債一夜佳人作别腔倚釣¶
重來此簑笠梅花十里雪空江¶
<pb:KR4d0365_SBCK_002-2a>¶
　　　山中¶
滄州棹影荻花凉款乃一聲江水長頼有蓴風堪斫膾便¶
無花月亦飛觴山中世巳驚東晉席上人多賦晚唐何處¶
魚羔不可飯蚤拚泉石入膏肓¶
　　　山中謾成柬劉方齋(名夣桂居南湖/太師公玄孫)¶
東風觧凍出行嬉一閧烟塵隔翠㣲自有溪山真樂地從¶
來冨貴是危機二三軰行惟湏醉多少公卿未得歸明日¶
主人酬一座小船旋網鱖魚肥¶
　　　山中載酒用蕭敬夫韻賦江漲¶
拍拍春風滿面浮出門一笑大江流坐中狂客有醉白物¶
<pb:KR4d0365_SBCK_002-2b>¶
外閑人惟奕秋晴抹雨粧總西子日開雲暝一滁州忽傳¶
十萬軍聲至如在浙江亭上遊¶
　　　山中立夏用坐客韻¶
歸來泉石國日月共溪翁夏氣重淵底春光萬象中窮吟¶
到雲黒淡飮勝裙紅一陣絃聲好人間觧愠風¶
　　　山中和韻¶
白扇揮殘暑青鞋踏嫩晴花床尋小隱石鼎引長鳴紗㡌¶
有時去酒壼惟意傾山僧癡與坐閑却痩彌明¶
　　　山中自賦¶
　　　　　　　門外蒼松一水脩不必清高逼巢許秪¶
<pb:KR4d0365_SBCK_002-3a>¶
教瀟灑勝由求空花自滿三千界老樹相看五百秋坐有¶
鷹揚人物在怕牽昨夣上漁舟¶
　　　入山卽事¶
江流風㶁㶁雲薄雨絲絲上馬忙呼繖廵簷静看棋露天¶
厨作濘沙地水生池秉燭留前夕兹遊更絶竒¶
　　　山中感興三首¶
載酒之東郊東郊草新緑一雨生江波洲渚失其足青春¶
豈不惜行樂非所欲采芝復采芝終朝不盈掬大風從何¶
來竒響振空谷我馬何玄黄息我西山麓¶
山中有流水霜降石自出驟雨東南來消長不終日故人¶
<pb:KR4d0365_SBCK_002-3b>¶
書問至爲言北風急山深人不知塞馬誰得失挑燈看古¶
史感淚縱横發幸生聖明時漁樵以自適¶
桃花何夭夭楊柳何依依去年白鳥集今年黄鵠飛昔爲¶
江上潮今爲山中雲江上潮有聲山中雲無情一年足自¶
念况復百年長但存松栢心天地真茫茫¶
　　　山中呈聶心遠諸客¶
誰入山來問野舟一篙花外渡深流小顰風樹蹁躚鶴淺¶
約湍沙浩蕩鷗湖上有時思洛社人間何處不滁洲徘徊¶
才是黄昏候短笛先催月上樓¶
　　　再用前韻¶
<pb:KR4d0365_SBCK_002-4a>¶
黄葉婆娑上釣舟喚囘舊夣到江流多情政自憐檣燕兩¶
鬢終當付野鷗未說離懐向南浦湏知詩意在䕫州朔風¶
昨夜吹沙急早覺寒聲戰玉樓¶
　　　山中六言三首¶
兩兩漁舟摇下雙雙紫燕飛囘流水白雲芳草清風明月¶
蒼苔¶
鶴外竹聲簌簌座邉松影踈踈夜静不收棋局日高猶卧¶
紗厨¶
風煖江鴻海燕雨晴簷鵲林鳩一段青山顔色不随江水¶
俱流¶
<pb:KR4d0365_SBCK_002-4b>¶
　　　用蕭敬夫韻¶
庭院芭蕉碎緑隂高山一曲寄瑶琴西風遊子萬山影明¶
月故鄕千里心江上断鴻随我老天涯芳草爲誰深雪中¶
若作梅花夣約莫孤山人姓林¶
　　　山中¶
烟雲開窈緲荆棘剪離披蠟屐上下齒竹枝長短詞半山¶
江色透獨樹午隂遲世上兒孫老有人猶看棋¶
倐忽當年遇蒙茸㡬度披水霞明畫卷草樹幻騷詞鳥過¶
目不瞬江流意自遲世人空黒白一色看坡棋¶
　　　竹花¶
<pb:KR4d0365_SBCK_002-5a>¶
黄家紫家闘魏姚夷齊玉立青蕭蕭便是人間小天地不¶
特水上作萍浮¶
　　　夜歸¶
市橋燈火未闌珊一簇人家樹影間想把神仙争羡我不¶
知我正羡渠間¶
　　　八月十六日見梅¶
廣寒殿裏玉樓開那得孤山處士來半夜西風半身影夣¶
中騎得雪驢囘¶
　　　和蕭秋屋韻¶
蘆花作雪照波流黄葉聲中一半秋明月嬋姢千里夣扁¶
<pb:KR4d0365_SBCK_002-5b>¶
舟汗澷五湖遊星辰活動驚歌笑風露輕寒敵拍浮贏得¶
年年清賞處山河全影入金甌¶
　　　月夜¶
月到中天雲劃開断橋幻出玉樓臺夜深一鶴掠舟過疑¶
是坡仙赤壁來¶
　　　江行¶
日日看山好山山山色蒼忘機鷗下早戀廐馬行忙松曉¶
清風濕荷秋流水香短簑吹鐡笛年嵗大江長¶
　　　𥿄帳¶
𥿄帳白如雪上有坐客影一白不自由黒光蕩無定人倦¶
<pb:KR4d0365_SBCK_002-6a>¶
影巳散依然雪花瑩湏臾秉燭眠相忘心目静¶
　　　爲劉定伯索油蕨¶
我欲登山去采薇江南秋雨正霏霏仙家觧有逡巡手一¶
筯西風落翠㣲¶
　　　山中小集¶
江山閑勝賞萬戸不湏留客醉客多事吾詩吾自酬夕風¶
吹綘蠟春色漾黄流賔從歸來夜滁翁無此遊¶
　　　新年¶
梅花枕上聽司晨起綰金章候拜親喜對慈顔看鋪鬢髪¶
雖踈脫未如銀¶
<pb:KR4d0365_SBCK_002-6b>¶
　　　生日和聶吉甫(五月初/二日)¶
青蒲花未老黄竹筍𥘉生細味詩工部閑評字率更大江¶
流日影時鳥說春榮共作千年計身謀政自輕¶
　　　生日和謝愛山長句(崧老字/伯華)¶
　余屏跡山間誦昌黎三星行政自多感亦何有扵初度¶
　客謝愛山翩然逺來貽我長句噓拂而繅籍之者至矣¶
　倚歌而和愧不成章¶
寓形落落大塊間噓吸一氣自徃還枽弧未了男子事何¶
能局促甘囚山昔年此日作初度賔客如雲劇歡舞今年¶
避影却閉門捧觴自壽白頭母故人憶我能遠來虹光滿¶
<pb:KR4d0365_SBCK_002-7a>¶
䄂生瓊瑰一桮相屬慰岑寂使我發笑愁顔開簸揚且聽¶
箕張口丈夫壮氣湏衝斗夜闌拂劍碧光寒握手相期出¶
雲表¶
　　　生日謝朱約山和來韻¶
元豐五年正月日洛中耆英佳話出當時韓公七十九歡¶
噱賡酬老吟筆偉然冠劍照孔鸞鮐背鳩枤蒲輪安韓公¶
而下文寛夫相高以壽不以官洛塵巳随流水急雲仍相¶
逢松下石顧我行軰真我來兼謩故事強安排約對青山¶
共長乆醉歌要賽滁州守願随後社著深衣闌風伏雨從¶
是非便令攜樽西墅去山花山鳥爲歌舞招招瑶母來庭¶
<pb:KR4d0365_SBCK_002-7b>¶
闈拍手共笑偷桃兒吾山陂陀白雲滿猿鶴司我北門管¶
紫霞隔㫁雞犬聲下有琥珀滋長齡向來福地七十二此¶
亦清高仙地位朝遊崑崙暮崆峒駕風鞭霆迎我公丹厓¶
翠壁千萬丈與公上上上上上¶
　　　生日山中和蕭敬夫韻¶
山深不用結凉棚風起江蘋暑氣輕處士林泉自今古男¶
兒弧矢付豪英客來不必籠中羽我愛無如橘裏枰一任¶
蒼松栽十里他年猶見茯苓生¶
　　　與朱古平飲山中和蕭敬夫韻(古平名植字聖陶/丙辰賦魁太傳卒)¶
江山自足引千杯况有如今此客哉石室只還湖守住蘆¶
<pb:KR4d0365_SBCK_002-8a>¶
峯曽屈晦翁來酒酣剰有詩酬唱歩倦何妨車馬囘遊徧¶
此山方可别北厓莫遣曉雲開¶
　　　所懐¶
英英香蕙瑩朝華収拾東風作一家燕語鶯啼春又夏燈¶
花剔盡暗窓斜¶
　　　山中偶成¶
白鶴飛來牽我衣東風吹我下漁磯當年祗爲青山誤直¶
草君王一詔歸¶
　　　次約山賦杏花韻¶
名花韻在午晴初雨沁臙脂臉更敷蒲驛莫妨娯刺史錦¶
<pb:KR4d0365_SBCK_002-8b>¶
坊豈不勝中書時無艶曲臨軒縱公莫巍壇韞匱沽春老¶
緑隂青子近東風來徃一吹噓¶
　　　贈南安黄梅峯¶
清淺風流聖得知黄昏歸鶴月來時嶺頭更有高寒處却¶
是江南第一枝¶
　　　送人徃湖南¶
鴈拖秋月洞庭邉客路凄凉野菊天雲隔酒尊横北海風¶
吹詩史落西川夜深鬼火千山雪春後䳌花一樹烟爲我¶
祝融峯上看朝暾白處禮蓬仙¶
　　　題張景召簿尉梅墅并餞入南¶
<pb:KR4d0365_SBCK_002-9a>¶
喚醒三影燕支魂一枝半樹專黄昏江南暗香欝不住霜¶
風吹入羅浮村踈枝不入輞川畫暗香不到東山棋雲階¶
一枕棃花夣參横月落無人知¶
　　　和謝愛山晩吟韻日晩與客散歩因誦夕陽雖好¶
　　　不多時之句謝愛山欣然賦之余亦率然口占以¶
　　　和亦一時之樂也¶
日落未落天凔凉懸厓掛壁留餘光紫烟翠霧空迷茫颼¶
颼度&KR0676;松風長牛背短笛催歸忙飄飄逸興空悠揚襟懐¶
灑落萬慮亡湏臾薄暝山色藏長歌浩浩相激昻淡雲弄¶
月㣲昏黄¶
<pb:KR4d0365_SBCK_002-9b>¶
　　　别謝愛山¶
緑綺知音早青燈對語遲那知今雨别又重故人思山隔¶
詩情逺雲含容思悲小樓今夜笛莫向月中吹¶
君今拂衣去我獨枕書眠一片過林雨数聲當戸蟬情長¶
空有恨吟苦不成篇後㑹知何日西風老鴈天¶
　　　和胡琴窓(名日宣/字徳昭)¶
買得青山貴似金痩笻上下費沉吟花開花落相関意雲¶
去雲來自在心夜雨一江漁唱小秋風兩䄂客愁深夾堤¶
密與栽楊柳剰有行人待緑隂¶
　　　七月十三夜用燈牌字韻湊成一詩與諸賔一笑¶
<pb:KR4d0365_SBCK_002-10a>¶
赤壁當年賦子虛西風忽復到菰蒲蟾蜍影裏千秋鑑蟋¶
蟀聲中七月圖詩思飄飄入雲漢歌聲隱隱動江湖萬家¶
簫鼓連燈火見說來年此事無¶
　　　病中作¶
歲月侵尋見二毛劍花冷落鸊鵜膏睡餘吸海龍身痩渇¶
裏奔雲馬骨高百忌不容親酒具千愁那觧减詩豪起來¶
大作屠門嚼自笑我非兒女曹¶
　　　又二絶¶
瞿塘隘處真重險勾漏坡前又一灘世事不容輕易看翻¶
雲覆雨等閑間¶
<pb:KR4d0365_SBCK_002-10b>¶
病中忽悞通真理静處專尋入定工雨汗淋頭都不管湏¶
臾和氣自冲融¶
　　　又賦¶
一病忽兩月蓬頭夏渉秋形羸心自壮手弱筆仍遒昨夜¶
燈如喜今宵諜莫愁問誰驅五瘧正與五窮謀¶
一病四十日西風草木凉倚床腰見骨覽鏡眼留眶倦䇿¶
吟詩杖頻燒讀易香夜深排果餌乞巧太醫王¶
　　　又賦¶
病裏心如故閑中事更生睡猫随我嬾黠鼠向人鳴羽扇¶
看棋坐黄冠扶杖行燈前翻自喜痩得此詩清¶
<pb:KR4d0365_SBCK_002-11a>¶
驟雨知何處一溪秋水生苦吟肩鶴痩多病耳蟬鳴隱几¶
惟便睡挑包正倦行山深明月夜乞我半窓清¶
寄興迯吾病吟詩老此生風高鳴鴈起晴乆鵓鳩鴻野樹¶
辭秋落溪雲帶雨行晩凉便懶坐移傍竹隂清¶
　　　借道冠有賦¶
病中蕭散服黄冠笑倒群兒指爲彈祕監賀君曽道士翰¶
林蘇子亦祠官酒壼釣具有時樂茶竈筆床随處安幸有¶
山隂深宻處他年煉就九還丹¶
　　　又賦(時以草果數百枝/作枕遂得汗)¶
一畨潮信過時暫脫熬煎心似轆轤轉身如徽纆纏夜聽¶
<pb:KR4d0365_SBCK_002-11b>¶
飢鼠嘯晝看伏雌眠急雨千山動應知爲觧弦¶
　　　病甚夣召至帝所獲宥覺而頓愈遂賦¶
卧聽風雷叱天官赦小臣平生無害物不死復爲人道德¶
門庭遠君親念慮新自憐螻蟻軰豈意動蒼旻¶
　　　病愈簡劉小村¶
秋光沁人骨意氣曉來新古鼎龍團雪虛簷麈尾春商山¶
奕棋老赤壁洞簫賔風月真倉扁招呼入屋頻¶
倦餘心似醉病起首如蓬黄竹㫁橋雨白蘋長笛風僊僊¶
鷗屢舞咄咄鴈書空孤負秋來眼閑挑㸑下桐¶
　　　夜坐偶成¶
<pb:KR4d0365_SBCK_002-12a>¶
蕭蕭秋夜凉明月入我戸攬衣起中庭仰見牛與女坐乆¶
寒露下悲風動紈素不遇王子喬此意誰與語¶
　　　簡琴窓雲屋竹軒諸友¶
世情千萬變險甚劍頭炊嗜傳姑成癖登山且作癡烟霞¶
非&KR0858;痼泉石自心馳獨喜精神徤山中剰有詩¶
　　　用前韻留琴窓¶
百年矛上浙萬事枕中炊病苦還思老貪嗔未若癡雲低¶
天欲動江長岸如馳明月西風徤山頭賦别詩¶
　　　又用韻簡李深之(名道大/號深齋)¶
晩尊和月吸早飯帶星炊鵬鷃從高下螳蟬任黠癡水澄¶
<pb:KR4d0365_SBCK_002-12b>¶
神自止雲遠意俱馳門外誰車馬故人來課詩¶
　　　早起偶成¶
澹澹池光曙沉沉野色秋片雲生北舎隻鴈過南樓有見¶
皆成趣無言總是愁芭蕉夜來水嚥罷自搔頭¶
　　　又用韻¶
江山如有意天地可無秋夜月馮驩鋏西風王粲樓露蛩¶
令我喜烟草爲誰愁且醉桮中物相看尚黒頭¶
　　　曉起¶
夣破風烟逈衾寒不自由鍾聲到枕曙月影入簾秋鴈過¶
江山老蛩吟草樹愁整冠人共笑兩月不梳頭¶
<pb:KR4d0365_SBCK_002-13a>¶
遠寺鳴金鐸踈窓試寳熏秋聲江一片曙影月三分倦鶴¶
行黄葉癡猿坐白雲道人無一事抱膝看囘文¶
　　　夜坐¶
淡烟楓葉路細雨&KR1419;花時宿鴈半江畫寒蛩四壁詩少年¶
成老大吾道付逶遲終有劍心在聞雞坐欲馳¶
　　　和朱松坡¶
學醫未至太醫王笑殺年年折臂傷屏裏江山如出色亭¶
臯松菊巳成行細叅不語禪三昧静對無弦琴一張多謝¶
嶺頭詩寄我滿園梅意弄春光¶
　　　陳貫道摘坡詩如寄以自號逹者之流也爲賦浩¶
<pb:KR4d0365_SBCK_002-13b>¶
　　　浩歌一首¶
浩浩歌人生如寄可奈何春秋去來傳鴻燕朝暮出沒奔¶
羲娥青絲冉冉上霜雪百年歘若彈指過封侯未必勝瓜¶
圃青門老子聊婆娑江湖流浪何不可亦曽力士爲脫靴¶
清風明月不用買何處不是安樂窩鶴脛豈長鳬豈短䕫¶
足非少蚿非多浩浩歌人生如寄可柰何不能高飛與逺¶
舉天荒地老懸網羅到頭北邙一杯土萬事碌碌空奔波¶
金張許史乆寂寞古來賢聖聞丘軻乃知世間爲長物惟¶
有真我難㓕磨浩浩歌人生如寄可奈何春夣婆春夣婆¶
拍手笑呵呵是亦一東坡非亦一東坡¶
<pb:KR4d0365_SBCK_002-14a>¶
　　　借朱約山韻就賀桂冠¶
身徤尚堪松下飯眼明正好橘中棋青山有約當朱戸白¶
首何心上彩闈栗里田園供雅興午橋鍾鼓賞清時晩來¶
倦客秋江上坐看半天黄鵠飛¶
　　　用前人韻賦招隱¶
釣魚船上聽吹笛煨芋爐頭看下棋賸有晚愁歸别浦巳¶
無春夣到端闈去年尚憶桃紅處好景重逢橘緑時珎重¶
山人招隱意猿啼鶴嘯白雲飛¶
　　　用前人韻招山行以春爲期¶
掃殘竹徑随人坐鑿破苔磯到處棋一水樓臺開曉鏡萬¶
<pb:KR4d0365_SBCK_002-14b>¶
山花水放春闈雪中便有囘舟興林下豈無燒筍時莫待¶
東風吹柳絮眼穿籠鶴遶湖飛¶
　　　翰林權直罷歸和朱約山韻¶
閑雲舒卷無聲畫醉石𫾣推一色棋試問挂瓢棲碧洞何¶
如襆𬒳卧彤闈夣中芳草還成路别後黄花又是時羞殺¶
今年堂上燕片心寄與鴈南飛¶
　　　慶羅氏祖母百歲　羅氏慶門壽母百歲父老見¶
　　　所未甞鄕閭夸以爲盛某旣交朋升堂爲壽退布¶
　　　席㕔事與横舟昆弟子姪舉酒盡歡酒酣賦詩志¶
　　　喜也¶
<pb:KR4d0365_SBCK_002-15a>¶
麗日萱花照五雲升堂風采見乾淳蓬萊㑹上逢王母婺¶
女光中見老人雨露一門華髪潤江山滿座綵衣新只将¶
千載苓爲壽更住人間九百春¶
　　　拜羅氏百歲母之明日主人舉酒客張千載心賦¶
　　　詩某喜賛不自巳見之趂韻¶
翠㣲三鳥近畫閣五雲横春水鷗聲滑夕陽鴉背明尊前¶
持一笑花下卧餘醒曽見瑶池母不爲虚此生¶
　　　醉清湖上三日存叟獨不在坐卽席有懐¶
石鼎吟方透瑶觴醉未䦨踈林花宻綴舊壘燕新安春半¶
湖山好夜深江海寒王孫隔芳草初月正相看¶
<pb:KR4d0365_SBCK_002-15b>¶
　　　羅山長存叟兄弟來謝宴山中(存叟名/耕登科)¶
天開盤谷隱春到浣溪家一水樓臺影滿山桃李花春風¶
寄横笛夜月擬乗槎政好逢佳客江空北斗斜¶
　　　壽朱約山八十韻(九月十/三日)¶
翠䄂瓊樓八十翁平安曉宇看孤鴻五湖圖裏添彭祖南¶
極光中約祝融日日青山醉春色年年黄菊飽西風鷹揚¶
但願無施處臣老婆娑一釣蓬¶
　　　壽朱約山八十三歲¶
八十餘翁雪滿顛深衣大帶耳垂肩磻溪囘首今三載絳¶
縣論心又十年歸去來兮真富貴羙哉壽也活神仙門前¶
<pb:KR4d0365_SBCK_002-16a>¶
燕雀紛如雨媿我白雲深處眠¶
　　　賀祕書歐陽巽齋先生遷居(名守道/字公權)¶
先生挾冊當菑畬不待辛勤有屋廬宅様只還齊里舊鄕¶
風好似頴川居鏡湖今日賀外監瀛舘前年虞祕書天下¶
經綸猶一室時人尚敢說吾迂¶
　　　挽李制帥二首(名遇龍/字叔典)¶
上下荆淮劍氣雄進擔全蜀凛英風將壇㰱血金湯志白¶
腹填天竹帛功治法征謀関世道精忠定力簡皇衷傷哉¶
生出瞿塘險翻落黄粱一夣中¶
世変江河渺未涯如公真是濟時危㡬年荆益龍驤譽一¶
<pb:KR4d0365_SBCK_002-16b>¶
日瀟湘鵩䜟悲天下皆傳清獻節人心自有武候碑郎君¶
昔共慈恩約抆泪西風寄些詞¶
　　　挽孫庸齋(樞宻/兄)¶
淮水竒人物樞星偉弟兄泰山開學譜雲谷發時源委吏¶
初行志脩文莫返䰟功名傳乆逺頼有二郎存¶
　　　挽龚用和¶
結屋南陵三十秋田園舊隱隔江流鄜州避乱杜工部下¶
澤乗車馬少遊名利無心付隍鹿詩書有種出烟樓長淮¶
清野難歸玉䰟魄猶應恋故立¶
　　　挽万監丞益之¶
<pb:KR4d0365_SBCK_002-17a>¶
文華時軰右質朴古風餘壁上春陵記屏間太極圗雲山¶
居士屋風雪故人書一夣中觀化堯夫以後無¶
　　　哭祕書彭止所(名方逈丙/辰省元)¶
人物孤中祕神山返異仙日穿陪紼處夣断曝書年玉質¶
應無死韋編豈不傳奠芻和泪遣此月向誰圓¶
　　　挽湖守呉西林(名道夫字深/㴟沒於湘)¶
凛凛千軍筆堂堂一靣威荆流春浪湧峽樹莫雲飛素壁¶
鯨猶在中橋鶴不歸劍亭遺跡古豐石照山輝¶
傾盖歲年晚相知江海深春天思北樹夜雨話西林五嶺¶
生前夣中原地下心英雄凋落尽慷慨一霑襟¶
<pb:KR4d0365_SBCK_002-17b>¶
　　　挽高郵守晏桂山(名陶字復/之祕書丞)¶
淮南巳仙去桂樹欝青青五馬賢聲望三丞舊典刑邦人¶
多感嘆諸老半凋零何日持雞酒傷心請葬銘¶
　　　挽鄢晋叔主簿(名晋/同榜)¶
此君何坦坦廻首杏園遊䰟魄湘潭去聲名彭澤休百年¶
中道短千里故鄕愁六子三方㓜遺言可泪流¶
　　　挽王逺叔¶
孟甞生五日白首嘆遭逢燈火殘編雨虀鹽短褐風八天¶
下鵰鶚半水偃蛟龍原上諸生哭黄花衰草中¶
　　　挽蕭帥機虎溪(名了翁/字明可)¶
<pb:KR4d0365_SBCK_002-18a>¶
世以千金重誰能學隱君一門名似雨滿座客如雲志願¶
生無憾聲華死有聞韓碑照原草含笑有斯文¶
　　　挽朱尚書貔孫¶
一代文昌貴千年諌議名天球聲渾厚元酒韻和平巖穴¶
思風采朝廷惜老成東西生死别江水泪爲傾¶
　　　挽太博朱古平¶
白氏賢司馬昌黎真學官江湖驚落筆朝野望彈冠天馬¶
高風骨秋鷹折羽翰萊庭人白髪烟雨萬松寒¶
鐡硯傷同志青燈憶舊游臨軒朝鳳闕馳道聽雞籌魏野¶
神仙宅元龍湖海樓西風一揮泪世事盖棺休¶
<pb:KR4d0365_SBCK_002-18b>¶
　　　挽黎致政(黎探/花祖)¶
楚峯天地闊四世百年家鶴髪垂𫀆葉龍孫上榜花詩書¶
新雨露松栢老烟霞白馬蒼山路斯人忽巳遐¶
　　　古心江先生以舊弼出鎮長沙癸酉十月乙亥是¶
　　　爲七十六嵗門人文某以一節趨走部内謹擬古¶
　　　體一首爲壽¶
炎圖啓丕運皇路熈以平蜿蟺發令姿有羙洵一人鴻藻¶
舒朝華大音鏘韶鈞黼珽麗三階火龍昭紞紘桓圭殿南¶
服熊旂𬒳金城瞻彼鶉爲火翼軫宣其精祥鸞舞瑶席鳴¶
鳳翔媧笙孟冬兆陽氣西北無浮雲駕言酌春酒可以寫¶
<pb:KR4d0365_SBCK_002-19a>¶
我情揚旍下祝融躧履朝奉清嘉猷扇九垓還以遂古淳¶
君子保金石所以永國成純嘏錫千歲綿綿賛休明¶
　　　送張宗甫兄弟䠂觀登舟赴湖北試¶
金螺曉氣照人寒手把天漿領佩環夜月送魚來赤壁秋¶
風吹鴈發衡山東南折處旗花見牛女光中槎影還見說¶
青年文賦好士龍一笑共雲間¶
　　　衡州送胡端逸赴漕(號觀齋/時八月/十五日発兵討賊)¶
䠂觀簷花曉舟人擊鼓東蛟龍噀靈雨鵰鶚展雄風此客¶
雲霄士斯文造化工捷來君飲此我亦凱元戎¶
　　　題䠂觀樓¶
<pb:KR4d0365_SBCK_002-19b>¶
西風吹感慨曉氣薄登臨半壁䠂雲立一川湘雨深乾坤¶
横笛影江海倚樓心遺恨飛鴻外南來訪逺音¶
　　　安序宋吏部來牧衡陽某將指聮事好也㑹以便¶
　　　郡歸養獲忝交承臨發賦詩湘水千里¶
傾盖年華晩行人早發湘白雲虹浪小明月燕花香明浦¶
春何急巴山日正長祝君加一板我意爲桐鄕¶
　　　贈周東卿畫魚¶
觀君瀟湘圖起我濠上心短褐波濤舊秋雨菰蒲深¶
　　　某叨臬衡湘蒙恩以便郡歸養肯齋大卿實寓衡我十年前邦君¶
　　　也一再見間即分南北五言啓之所以致今舊丙繾綣云(李肯斋/名芾)¶
<pb:KR4d0365_SBCK_002-20a>¶
瀟湘一夜雨湖海十年雲相見皆成老重逢便作分啼䳌¶
春浩蕩囘鴈曉殷勤江闊人方徤月明思對君¶
　　　幕客載酒舟中即席序别¶
故人滿江海遊子下瀟湘夣載月千里意行雲一方櫓聲¶
人語小岸影客心長總是浮萍迹飛花莫近檣¶
　　　用韻謝諸客和章¶
傳鼓發船去我秦君向湘持螯思太白占鵲問東方世味¶
秋雲薄交情江水長相期天路曉陣馬度風檣¶
　　　湘潭道中贈丁碧眼相士¶
自詭衡山道士孫至今句法有軒轅世人未見題堯廟盡¶
<pb:KR4d0365_SBCK_002-20b>¶
把昌黎作寓言¶
收拾衡雲作羽衣便如屈子逺遊歸離騷忘却題天柱爲¶
立斜陽問翠㣲¶
　　　咸淳甲戌第二朔予道櫧洲里徐畋方諌自長沙¶
　　　來爲别問客㡬何曰半年矣臨别爲賦¶
君爲湘水燕我作衡陽鴈鴈去燕方留白雲草迷岸¶
　　　和衡守宋安序送行詩并序¶
　某將指罔功叨符便養初聯寅誼近依清燕之香末忝¶
交盟親授朱提之印冠盖一時之盛事縉紳百世之深¶
情别集殷勤歌詞鄭重夣囘雲舍深懐萱草之詩思乏¶
<pb:KR4d0365_SBCK_002-21a>¶
雪車謾和梅花之賦瞻言作逺覽擲爲榮¶
玉立湘西第一州丹梯小爲嶽雲留東風城郭人行樂春¶
日旌旗公出遊便趂綈香摩碧漢莫嫌綉影涴清流兩君¶
相見衣冠好記取兒孫好話頭¶
方共衡雲把酒杯春風吹向鬰孤臺鴈將囘處驚帆落花¶
未開時怯笛催别草可堪遊子去寄梅應爲故人來臨行¶
笑覔凝香譜十駕那追逸驥材¶
　　　贈萍鄕道士¶
道上觀行人半似重相見古云性相近性豈不如面萬形¶
本一性萬心方一殊世固難絶聖亦恐難絶愚¶
<pb:KR4d0365_SBCK_002-21b>¶
　　　白髭行¶
憶昔守宣時白上一根髪去之四五年一化爲七八今年¶
客衡湘黒髭巳多黄衆黄忽一白驚見如陵陽白髪巳爲¶
常白髭何足恠歳月不可歇雪霜日長大世人競染緇厭¶
之固足嗤誰服蘆菔湯避老亦奚爲少老如春秋造物以¶
爲儔吾方樂吾天樂天故不憂¶
　　　將母赴贑道西昌¶
重來鷗閣曉帆影漲新晴倚檻雲來去閉簾花送迎江湖¶
春汗澷歳月老峥嶸手把忘憂草䕫䕫繞太清¶
　　　快閣遇雨觀瀾¶
<pb:KR4d0365_SBCK_002-22a>¶
一笑登臨晚江流接太虛自慚雲出岫争訝雨随車慷慨¶
十圍柳周囘千里魚故園隄好在夜夣繞吾廬¶
　　　題鬰孤臺¶
城郭春聲闊樓臺晝影遲並天浮雪界盖海出雲旗風雨¶
十年夣江湖萬里思倚闌時北顧空翠濕朝曦¶
　　　予題鬰孤泉筦五湖翁姚濓爲之和翁官滿歸里¶
　　　因韻䞇别并謝前辱¶
巢龜君往好涌翠我來遲夜雨呼三韭春風試一旗飛花¶
行客夣芳草故人思何日五湖上同看浴海曦¶
　　　用韻謝前人¶
<pb:KR4d0365_SBCK_002-22b>¶
兹遊良邂逅吾道未逶遲斗野横雙劍牛津直兩旗此風¶
應小住明日便相思輸與君家近扶桒五色曦¶
　　　翠玉樓晩雨¶
晩樓一曲轉梅花官事無多報放衙林木蔽虧烟㫁續江¶
流曲折雨横斜年華冉冉風前影歲莫悠悠客裏家一鴈¶
近從沙觜落更饒片雪入天涯¶
　　　翠玉樓觀雪¶
矯矯臨清泚濛濛認翠㣲綈春生客䄂鐡冷上戎衣柳眼¶
驚何老梅花覺半肥新來有公事白戰破重圍¶
　　　翠玉樓和胡端逸韻¶
<pb:KR4d0365_SBCK_002-23a>¶
客影魚千里年華柳十圍白雲栖石宻黄鵠出烟㣲江海¶
秋風老湖山晚日暉鬰孤臺上望野闊犢初肥¶
　　　翠玉樓¶
昏鴉何處落野渡少人行黄葉聲在地青山影入城江湖¶
行客夣風雨故鄕情試問南來信梅花三兩英¶
　　　合江樓¶
天上名鶉尾人間說虎頭春風千萬岫秋水兩三洲客晚¶
驚黄葉官閑笑白鷗雙江日東下我欲賦扁舟¶
西䠂驚鴻晚東淮落木秋蒸湘今石鼓句宛古宣州白日¶
聊清賞青山總舊遊不知滄海水何處接天流¶
<pb:KR4d0365_SBCK_002-23b>¶
　　　皂盖樓¶
一水樓臺繞半空圖晝開蝸涎行薜荔雀影上苟苔碧落¶
人千載青山酒一杯晚烟看不盡待月却歸來¶
　　　石樓¶
曉色重簾捲春聲疊鼓催長垣連草樹逺水照樓臺八境¶
烟濃淡六街人徃來平安消息好看到嶺頭梅¶
　　　馬祖巖¶
曽將飛錫破苔㾗一片雲根鎻洞門山外人家山下路石¶
頭心事付無言¶
　　　禪関¶
<pb:KR4d0365_SBCK_002-24a>¶
秋風吹日上禪関路入松花第一彎只願四時烟霧少滿¶
城樓閣見青山¶
　　　吸江¶
絶壁千尋俯雪湒春花秋草有䰐鬖當年誤著蒲團坐惹¶
得人稱馬祖巖¶
　　　塵外¶
半山風雨截江城未脫人間總是塵中夜起看衣上月青¶
天如水露華新¶
　　　雲端¶
半空夭矯起層臺傳道劉安車馬來山上自晴山下雨倚¶
<pb:KR4d0365_SBCK_002-24b>¶
闌平立看風雷¶
　　　清江何漢英再見於空同讀歐陽先生詩感慨爲¶
　　　賦¶
采芝雲滿山采檗瀑垂澗當年有清徽爲寄南來鴈鴈去¶
人巳逝歲月剨云晏流水失聲音西河老憂患徃日志士¶
悲窮途行子慣君爲梁宋遊我復江漢宦十年耿相逢千¶
里欠一盻玄機寄糟䄸美疢堕芻豢贈子歸東方聊薦呉¶
興莧¶
　　　送曹倅巖山官滿歸里(名夫發/贑倅)¶
春陵光霽落蒼苔葛水神仙立翠槐萬里雲霞麒驥路三¶
<pb:KR4d0365_SBCK_002-25a>¶
年風月鳯凰臺興同老子復不淺歌曰先生歸去來庾嶺¶
梅花開漸徧一枝就與寄蓬萊¶
　　　和前人賦别¶
翠松三萬頃松雪著神仙柳院催金鑰江花送玉鞭曉巖¶
雲壁立晩棹浪規圓未了醉翁事重尋頴上田¶
當年童子見今見二毛翁海月三秋别江雲一日同鷗心¶
馳舍北龍尾曵天東定有延和奏南來寄一通¶
　　　贈明脉蕭信叔¶
枚乗擅七發郭玉明四難㣲言起沈痼此道今澷澷云何¶
東海生而乃緒真要砉然以神遇契彼鏡經玅我欲炊彫¶
<pb:KR4d0365_SBCK_002-25b>¶
胡俯鑿菊水泉壽彼方輿人六氣何由諐¶
　　　贈林碧鑑相士¶
咸陽宮中四尺鏡照人五臓何烱烱桒田滄海千餘年百¶
錬依然化爲鑛君從何處得此物鑄就雙瞳敵秋月向未¶
照心今照形不事瀾翻三寸舌逺衝風雪肯我過看來猶¶
未深知我我方簑笠立釣磯萬事浮雲都勘破噫嘻吁只¶
今神目鬼眼紛道途暗中許負應盧胡試問何如林家老¶
碧鑑不知天津橋上復有龍鍾無¶
　　　送吉州陳守觧任¶
羙人䇿良馬弭節螺江湄歳年忽晼晚桃李已成蹊遥遥¶
<pb:KR4d0365_SBCK_002-26a>¶
一水間復復東與西晴川夾脩楊行舟何能維朱鳯翔海¶
山層漢揚音徽高岡有梧桐駕言覽朝暉贈君以白雲白¶
雲不我持贈君以明月明月不我携白雲與明月遠道相¶
追随¶
　　　贈蜀醫鍾正甫¶
炎皇覽衆草異種多西州爲君望岷岷使我雙泪流向來¶
秦越人朝洛夕邯鄲子持鵲經來自西亦徂南江南有羈¶
羽豈不懐故營何當同皇風六氣和且平¶
　　　改題萬安縣凝祥觀¶
古道松花空翠香風前鬢影照滄浪飛泉半璧朝雲濕啼¶
<pb:KR4d0365_SBCK_002-26b>¶
鳥滿山春日長湏信神仙元有國不知蠻觸是何鄕道人¶
横笛招歸鶴坐到斜暉上璧璫(相如遊獵賦華&KR3376;璧璫/注壁璫以玉爲椽頭)¶
　　　西昌倪氏有山谷書杜陵山水圖障歌作江山堂¶
　　　堂廢其後人以黄書求題䟦感慨一絶¶
杜二巳無黄九去長歌大字落江山百年風物今何似春¶
水晚烟飛白鷴¶
　　　山中再次胡德昭韻¶
不將顔色汙黄金落得㶚橋驢上吟是處江山生酒興滿¶
天風雪得梅心觥籌堂裏春聲沸燈火林臯夜色深人世¶
可能行樂耳重游不用上晴隂¶
<pb:KR4d0365_SBCK_002-27a>¶
人生柳絮闘堅牢過眼春光歎伯勞蜀道謾傳千古險廬¶
山方許一人高眼前見赤徒妨道耳後生風未當豪明月¶
盧花随處有扁舟自在不湏篙¶
曽見尊前此客哉笑携麈尾拂苺苔水邉飛鴈年年見湖¶
上新亭日日來酹菊醉餘披草坐探梅吟罷帶花囘北厓¶
尚𬒳剛風隔笑按匆匆上馬杯¶
　　　山中泛舟觴客¶
便作乗槎客蕭蕭骨髪清尊前山月過笛裏水風生半夜¶
魚龍沸三秋河漢明雪堂眠二客夣與白鷗盟¶
　　　病中作¶
<pb:KR4d0365_SBCK_002-27b>¶
六月廿四夜人間熱欲炊病懐如酒困倦睫似書癡夣與¶
千年接心随萬里馳客來相問訊寄語有新詩¶
　　　山中卽事¶
山中方雨笠天外忽晴絲夕釣江澄練春行路布棋乾坤¶
供俯仰歲月任差池有酒如澠在何妨日問竒¶
　　　挽巽齋先生歐陽大著¶
徘徊河西上月落衆星稀哲人萎中道雨絶将安之昔者¶
麗鴻藻玉振含清暉名理軼晋魏雅言襲軻思連駕覲馳¶
道並坐侍端闈及門懐燕婉升堂接逶迤方期黄鵠翔忽¶
作朝露晞黔婁不盖體延陵有遺悲層阿翳寒樹平䠂曖¶
<pb:KR4d0365_SBCK_002-28a>¶
布㣲帷㡛衣廣柳縞冠涕如縻水從章江去雲遶䠂山飛¶
巳矣如有聞斯文不在兹¶
　　　送劉其發入蜀¶
秋風凄巳寒蜀道阻且長虎狼伏原野欲濟川無梁客從¶
何處來云我之西方蕭蕭驌驦鳴熠熠湛盧光昔時榮華¶
地今爲争戰埸将軍楊天戈壮士發戎行江南有覊鳥悠¶
悠懐故鄉駕言與子遊雲天何茫茫¶
　　　周蒼厓入吾山作圖詩贈之¶
三生石上結因縁𫀆笏横斜學米顛漁父㡬忘山下路仙¶
人時訪嶺頭船烏猨白鶴無根樹淡月踈星一線天爲我¶
<pb:KR4d0365_SBCK_002-28b>¶
醉呼添濛澒倦來平卧看雲烟¶
　　　題羅次說竹巖摘藁¶
游子西南來出門道何悠文章㑹有用意氣輕身謀紛紛¶
食梁肉藜藿當其憂君看百川水何處不東流¶
　　　挽劉知縣(名元高字仲/山實齋之子)¶
玉海淵源懿金閨歩武高功名千載意翰墨一時豪天馬¶
含風骨秋鷹折羽毛相逢俱白髪流涕濕征𫀆¶
　　　古樂府(壽人母)¶
珊瑚香點胭脂雪芙蓉帳壓春雲熱明朝早㺯燈前月㶑¶
灔九霞碧藕析璇杓高聳婺女明金波漾曉輝郞星赤瓊¶
<pb:KR4d0365_SBCK_002-29a>¶
曲裏長眉青頭上更有經池君六九五十四東風西蟠桃¶
花花未紅鳴鸞鼓玉聲玲瓏緑毛蒙茸蓮水龜斒斕五色¶
人間稀春多瑞葉不敢飛氷壼光滿魚龍轉笑中低舞玉¶
釵燕明年今日長秋殿安輿入侍金桃宴¶
　　齊天樂(慶湖北漕知/卾州李樓峯)¶
南樓月轉銀河曙玉簫又吹梅早鸚鵡沙晴蒲萄水暖一¶
縷燕香清裊瑶池春透想桃露霏霞菊波沁曉𫀆錦風流¶
御仙花帶瑞虹繞玉關人正未老喚磯頭黄鶴岸巾談笑¶
劍拂淮清槊横楚黛雨洗一川烟草印黄似斗看半硯薔¶
薇滿鞍楊柳沙路歸來金貂蟬翼小¶
<pb:KR4d0365_SBCK_002-29b>¶
　　　齊天樂(甲戌湘憲種/德堂燈屏)¶
夜來早得東風信瀟湘一川新緑柳色含晴梅心沁暖春¶
淺千花如束銀蟬乍浴正沙鴈將還海鼇初矗雲擁旌旗¶
笑聲人在畫闌曲星虹瑶樹縹緲珮環鳴碧落瑞籠華屋¶
露耿銅虬氷翻鐡馬簾幙光摇金粟遲遲倚竹更爲把瑶¶
樽滿斟&KR1641;醁囘首宫蓮夜深歸院燭¶
文山先生全集卷之二終¶
