# -*- mode: mandoku-view -*-
#+TITLE: 文山集
#+DATE: 2015-09-23 10:25:21
#+PROPERTY: JUAN 11


　行實¶
　　　先君子革齋先生事實¶
先君子諱儀字士表生嘉定乙亥八月二十四日寳祐
丙¶辰五月二十八日歿于京次年九月九日封于鄉之
佛原¶嗚呼天乎仁者夀有徳者禄先君子乃止是耶不
<pb:KR4d0365_WYG_016-1b>
肖孤上¶累先君子久於旅飲膳醫藥失節用速禍非天
實不徳有¶惡子至此釁戻丘淵身百莫贖柴骨藥心不
自意偷視息¶至今日得黽勉圖大事猶瀝血苫塊以字
先徳嗚呼尚忍<md:KR4d0365_SBCK_011-7a>¶言之先君子嘗考次譜系文氏繇成都
徙吉五世祖炳然¶居承和鎮髙祖正中繇永和徙富川
曾祖利民妣郭氏祖¶安世妣劉氏考時用妣鄒氏繼母
劉氏世有吉徳鄉以君¶子長者稱一是方寸留耕于子
子孫孫先君子嘗言滯學¶守故化學來新以一革字志
<pb:KR4d0365_WYG_016-2a>
韋佩人皆稱革齋性愛竹依¶竹闢一室傍竹居或稱竹
居不肖孤聞之諸父先君子幼¶穎慧器質端重進止如
有尺寸書經目輒曉大義越時舉¶全文不一遺見鄉曲
前輩必肅容請益暨長天才逸發志¶聞道嗜書如飴終
日忘飲飱夜擎燈密室至丙丁或達旦¶黎明挾册簷立
認蠅字不敢抗聲愕寐者人雖苦之甘焉<md:KR4d0365_SBCK_011-7b>¶蕃書山如經
史子集皆手自標序無一紊朱黄勘㸃纎屑¶促密靡不
到至天文地理醫卜等書游騖殆徧手録積帙¶以百揮
<pb:KR4d0365_WYG_016-2b>
汗呵凍弗斁鈎引貫穿舉大包小各有條間質難¶疑剖
析響應某事出某書某巻且指數以對為文發持滿¶無
不的中機軸必已出命意時娓娓談他事若莽於尋繹¶
一㧞筆雲行水流無凝滯中年文氣益老拾汗漫歸諸
約¶不峭峭刺目有温醇渾厚之風焉閒居侃侃春意溢
出顔¶面蚤事祖盡敬祖母優游暮齒視藥膳卧興扶持
華髪鍾¶愛父嚴母慈侍夙夜省煥寒一出忱意不視顔
色為肅愉¶事繼母篤至始終無纎芥間一家氣象藹如
<pb:KR4d0365_WYG_016-3a>
和風鄉黨稱<md:KR4d0365_SBCK_011-8a>¶孝於宗族厚待季父削藩町悲忻同情季
父歿不幸子病¶廢經紀其家撫幼姪等已子䟽從遺孤
振翼之俾䝉於成¶闢居居無居者歲時衣粒各有節度
嘗謂宗族一本誼不¶得不恤愛范文正義田記規模次
第曰吾得志當放此¶行之親婣孤貧者哀矜勞苦撫字
無遺力䘮不克理辦之¶棺至已所服用捐以斂雖在疏
末次序情文各惟其稱與¶人交好大體不為細家廹速
户外屨皆滿絶甘分少無疏¶宻皆被和氣交誼天至聞
<pb:KR4d0365_WYG_016-3b>
貧困患難赴急如不及忱意感¶人有臨終握手欷歔流
涕託之以孤者歲大比凢與大夫¶待博士選者皆有約
首誼綿數科間不能與自捐貲籍其<md:KR4d0365_SBCK_011-8b>¶名暨充賦就奉為
助約所不及以意告傾已有為行資至¶貸以應誼聲錚
然對人氣語和易鄙夫寡人亦曲加體接¶無一失聲氣
去里有蹈非彛悉忠愛援誼開陳聞者感動¶見後進片
善奬予不容口孜孜誘掖如子弟給&KR0008;數畝畊¶者多不
輸寧令負已不忍直於有司蒔園漁池相傚無一¶償亦
<pb:KR4d0365_WYG_016-4a>
不較間嗤不武則曰彼貧且殆吾奈何攟之有竊負¶其
貲去既而困還不惟不加責恤其人終身將作室絫木¶
齋垣時癘死多露骼惻然曰吾可無居人不可無斂匠
棺¶恵貧者歲賑飢隨所有不給至市粟以應顛連無告
過目¶輒怵惕隨力為誼一日讀書至晏子敝車羸馬事
愀然曰<md:KR4d0365_SBCK_011-9a>¶使吾族吾親吾鄉人休休有餘至願也惜嗟再
三家居門¶䕃茂木暇日相羊芳陰間惟嗜茶煎瀹多手
出時邀朋遊¶文字語移日樂極浩歌縱奕視世間融融
<pb:KR4d0365_WYG_016-4b>
沄沄漠不介胷¶次性凱樂惟恐咈人事經然諾雖不利
於已不悔一言語¶願盡肺腑無留藏應酬一切任真事
不可直濟或道以詭¶御寧事不濟不為耻已勝語及不
卑辭和氣舒無忤色有¶以欺心至知其私不發且無章
於人欺者多愧悔感泣人¶皆嘆為有徳君子謂當於古
人中求之誄者曰我公之徳¶言矩行規世智黄間我心
坦夷市利血刃我範驅馳生平¶所為事皆可質鬼神而
無疑嗚呼是得其槩矣始天祥兄<md:KR4d0365_SBCK_011-9b>¶弟幼且長先君子不
<pb:KR4d0365_WYG_016-5a>
疾其不令昭蘇䝉滯納之義方日授¶書痛策礪夜呼近
燈誦日課誦竟旁摘曲詰不使早恬以¶習於弗解小失
睡即示顔色雖盛寒暑不縱檢束天祥兄¶弟慄慄擎槃
水無敢色於偷自此名師端友招聘仍年至¶粥先疇給
費久之室罄力弗逮廼率天祥兄弟藏脩于竹¶居陳所
裒籖軸俾抉精剔華鈎索遐奥董網要竟日久弗¶倦雖
貧浩然自怡有未見書輒質衣以市得書注意鑽研¶又
以授天祥俾轉教諸弟繇是程督益峻書警語徧窻壁
<pb:KR4d0365_WYG_016-5b>
如三尺在目見為文章撥斸正氣輒不懌必維以法度
天¶祥兄弟奉嚴訓蚤暮侍膝下唯諾怡愉不趐師友或
書聲<md:KR4d0365_SBCK_011-10a>¶吾伊或斂襟各靜坐潜諷或掩巻相與戚嗟人情
世道此¶時氣象父母俱存兄弟無故天下之樂莫加焉
歲乙卯天¶祥璧俱叨與計偕時仲弟霆孫年十有六未
試墨于窻曰¶出師未捷身先死長使英雄淚滿襟竟以
疾先撤棘一月¶卒先君子及是擥涕竚眙悒悒痛憚天
祥璧將進禮部欲¶董于征顧先君子哭子方新天祥璧
<pb:KR4d0365_WYG_016-6a>
復去左右恐益重哀¶出可寛襟抱且且夕定省得不缺
不敢辭以臘月望行次¶年天祥璧俱僥倖奏名夏五戊
戌廷對踰挾先君子病暑¶投凉劑立甦方徙一靜室規
便攝理甲寅集英賜第天祥¶以不肖冒首唱歸拜寓館
移時之期集所越一日聞病復<md:KR4d0365_SBCK_011-10b>¶侵告于朝不俟命亟去
侍藥省劄下玉音給假三日時先¶君子雖病神色不改
視脈者聚伺變候僉曰無虞戊午向¶申忽病革進藥郤
弗服曰度吾不能起此疾汝兄弟勉之¶天祥璧震怖號
<pb:KR4d0365_WYG_016-6b>
慟請命于天祈促齡夀親算不獲命唯心¶禱呼冀殞滅
以代又不獲命入夜寂然而逝嗚呼痛哉嗚¶呼痛哉厥
明畿漕聞於朝朝命官吏來治䘮事六月庚申¶朔天祥
璧奉柩出國門以歸鄉士庶人無不失聲痛嗟路¶祭巷
哭以返于先廬時七月癸丑也嗚呼先君子一至此¶耶
不肖孤生二十有一載弟方冠且髫承顔菽水歲月幾
何¶天乎不使終養而蹙之於中身耶慘焉逆旋睇親舍
越在<md:KR4d0365_SBCK_011-11a>¶二千里外天乎不使終于正寢而忍至於客斂耶
<pb:KR4d0365_WYG_016-7a>
往時征¶衣拜堂上舉觴飲餞親賔祖道外期嚮何許天
乎遂以是¶為永訣耶天祥璧奉貢剡時先君子已哀仲
弟不見孰謂¶方階禄釡先君子纔見而禍遄作天乎天
祥璧何以竊第¶為耶嗚呼不肖孤事先君子不孝奉起
居無狀有疾病而¶闇不知不能積忱衷臆倉卒無以動
天聴罪生不贖皆血¶被面摧决肝胷願頓躑躅裁以必
死顧屬纊一語忍痛受¶命不敢不勉恐無以祗訓于前
人以忝盛徳廼相宅兆筮¶曰吉排土濡涕墳以竣役將
<pb:KR4d0365_WYG_016-7b>
奉體魄安焉嗚呼𣺌音容隔¶幽陰終天而止矣先君子
妃曽氏今男三人天祥璧璋女<md:KR4d0365_SBCK_011-11b>¶三人懿孫淑孫順孫遺
墨有寶藏三十卷隨意録二十巻¶痛惟先君子利澤不
施于人名聲不昭于時匪石遺徳恐¶久遂沈泯天祥不
揆不孝裒録事實沈痛刺骨荒忽惝怳¶世有大手筆能
表章幽潛光昭于無窮稽首百拜以請¶
　　　知潮州寺丞東巖先生洪公行狀¶
東巖先生洪公葢陽巖先生文穀公族諸弟也文毅公
<pb:KR4d0365_WYG_016-8a>
以¶孤忠遺直著聞當世其平生言論風旨講切上下公
未嘗¶不在其間文毅公屢召不赴公浸嚮用輒落落不
合去時¶論稱為二洪文毅公既歿泉南文獻之望盡屬
公識者謂¶文毅公未為者將有為也而公又不及大用
以死天之生<md:KR4d0365_SBCK_011-12a>¶才倐忽代謝安得不深慨於此叙次行事
諗諸方來門人¶之責奚以辭公諱天驥字逸仲自號東
巖世晉江縣人嘉¶定戊辰七月庚戌公以生生有異質
沈靜專一自少講求¶微言通念曉析乃已故於經史諸
<pb:KR4d0365_WYG_016-8b>
子百家之辭無不貫串¶文章自成一家以紹定改元薦
于鄉名聲振一時學子蹐¶門願求模楷者日衆公坦明
夷粹專以宿於道為教逮事¶王大母一夕疾甚殆公不
解帶不交睫至剔股肉雜湯藥¶進公一念之切通于神
明然終身不以語人登淳祐七年¶進士第初筮邵武軍
建寧縣尉發摘姦伏當官無所囘撓¶時有刼寇王若曾
嘯聚千餘人騷動兩路諸所委捕多畏<md:KR4d0365_SBCK_011-12b>¶沮公奮不顧身
提兵擣其巢一舉空之偽造成風為楮幣¶蠧公宻設方
<pb:KR4d0365_WYG_016-9a>
畧動中肯綮李若聶凡三大黨與無不各就¶縛薙獮之
石壁胡公頴秋崖方公岳交章以公善狀聞于¶朝十二
年循從政郎調連州推官未上寶祐改元㫖差監¶惠民
南局四年較藝南宫公考鏡詳宻精力不間晝夕所¶賞
㧞士多根抵理致當時號明有司公雖浸近周行然無¶
所附麗恂恂侃侃望之山立徐公清畧吳公燧馬公光
徂¶顔公頤仲俱剡上其能將用矣會有言者徒步西歸
泊如¶也六年淮閫擇士自從首辟致公為屬景定二年
<pb:KR4d0365_WYG_016-9b>
通班授¶宣教郎知廣州香山縣至之日以教養人才為
第一義脩<md:KR4d0365_SBCK_011-13a>¶復大成殿明倫有堂主敬美身賓賢登俊有
齋皆捐俸入¶為之斂不及民其為政一裁於義俗譁健
戢其尤桀黠者¶曰此囚牙訟師去則吾民妥矣邑以大
治洪公勲趙公汝¶暨雷公宜中及倉憲交以邑最上咸
淳元年轉奉議郎二¶年差監行在㩁貨務都都茶場四
年呉公革馮公夢得趙¶公順孫劉公黻皆以吏才為薦
差監都進奏院轉朝奉郎¶馮公時為刑侍及户侍劉公
<pb:KR4d0365_WYG_016-10a>
應龍交委以書擬本部文字¶公皆樂為知己盡于時上
即位逾年初政新美公輪當陛¶對宿齋豫戒兾積忱意
悟上心取虞廷君臣時幾之説寓¶規焉其一曰君心勤
怠之幾二曰人心離合之幾三曰君<md:KR4d0365_SBCK_011-13b>¶子小人消長之幾
四曰中國外夷强弱之幾及朱文公天¶理人欲之辨首
尾二千餘言其辭諄復懇切深刺腧髓玉¶音嘆美又言
泉有屯成左翼一軍之興之害米舟捜糴生¶變之虞而
朝廷籍沒翁林二氏之田可歲得穀萬斛以紓¶戍卒兩
<pb:KR4d0365_WYG_016-10b>
月廩食或有不濟寺院及單丁住持令本州覈實¶區處
併撥為軍餉之助餉足則糴寛糴寛則米通民永無¶貴
糴患矣朝論翕然以為論事有陽巖風除大理寺簿五¶
年轉朝散郎知潮州公之在潮也視民事如家視敝政
如¶已疾捐金以裕學廩傾囷以果飢氓梁川以利病涉
知無¶不為為無不盡潮與漳汀接壤鹽寇&KR1735;民郡聚剽
刼累政<md:KR4d0365_SBCK_011-14a>¶以州兵單弱山徑多蹊不能討公應變設竒降
者相屬又¶欲於接境置屯多者三百人少者二百人犄
<pb:KR4d0365_WYG_016-11a>
角為援郡為¶創樽節庫以贍之具有條畫悉以言于朝
并下之漳汀放¶此且嚴保伍之令以澄其源大抵公智
慮深逺如宿將持¶重而規畫綿絡不以鄰為壑也又潮
有䕶田舊堤多嚙於¶水貤俸與民築石為堤民號之曰
洪公堤且刻賦頌其傍¶曰此我公東巖生佛所為也去
之日垂髫戴白者擁車下¶不忍去公雅意林壑至是則
曰吾可優㳺樂吾真矣九年¶得㫖主管華州雲臺觀公
時益暢於詩数與姻族觴詠¶從容而學徒有志於考徳
<pb:KR4d0365_WYG_016-11b>
問業者多授以外聲利及終身<md:KR4d0365_SBCK_011-14b>¶受用之要暇日登臨徜
徉愛南安之間風氣明秀取所謂¶小陂山者曰樂哉斯
丘我死則葬焉預飭美檟治夀藏澹¶然塵外蟬蛻之意
十年正月公始属微疾即乞以本官生¶前致仕八日忽
索水自浴衣冠休于正寢翛然而逝嗚呼¶若公者可謂
啓手足而不亂其風流篤厚真足以追配文¶毅公於九
原而無怍者矣某於公之門實丙辰省屋諸生¶戊辰之
春待罪中朝諗日拜公牀下矣未及而去國然於¶公之
<pb:KR4d0365_WYG_016-12a>
踐修出處之概葢心識之恭惟穆陵豐&KR0622;菁莪之澤¶涵
育天下天下士蝟然勃興温陵邈在海隅人物相望陽¶
巖之氣節煥發乎其前東巖之抱負翼承乎其後使二
公<md:KR4d0365_SBCK_011-15a>¶誠得盡展拓又未知孰後孰前也嗚呼今復見斯人
哉曾¶祖遇妣陳祖徳明妣李父伯通贈宣教郎妣陳贈
安人元¶妃陳先二十六年卒贈安人繼趙封安人先三
年卒子男¶應午應申應夀俱業進士女四適胡登龍丘
公賜王毓竒¶一尚幼應午力學克肖收拾公遺藁若干
<pb:KR4d0365_WYG_016-12b>
卷曰東巖集藏¶于家將以是年十月已未奉治命以葬
趙安人祔殯應午¶千里貽書俾某狀行姑序其本末以
俟立言之君子謹狀¶
　　墓誌銘¶
　　　知韶州劉容齋墓誌銘¶
咸淳四年四月十二日容齋先生劉公元剛卒于家年
八<md:KR4d0365_SBCK_011-15b>¶十有二先生官至郡守死之日幾無以為斂附於身
者稱¶家之有無鄉黨之士莫不髙先生之風而哀其志
<pb:KR4d0365_WYG_016-13a>
焉其邑¶子文天祥與人言欷歔慷慨重懼前輩言行久
遂沈泯無¶以訓來者會其子昌孫以先生狀來請銘某
雖不敏其可¶以辭先生字南夫一字南强世為吉州吉
水縣人治毛氏¶詩早為郷校知名士嘉定一年入太學
後六年登進士第¶授廸功郎信州永豐縣主簿陞從政
郎調靜江軍節度推¶官丁外艱服除差江州教授兼濂
溪書院山長自故丞相¶董公槐今丞相江公萬里以下
舉親民五員淳祐五年班¶見以通直郎知撫州崇仁縣
<pb:KR4d0365_WYG_016-13b>
縣政以理民以佛子為謡先<md:KR4d0365_SBCK_011-16a>¶生奉母天人在官間日與
其弟自提板輿相羊為娯邑人¶化之以憂去十年通判
鄂州以磨勘轉奉議郎承議郎董¶丞相當國入為左藏
東庫時將薦先生試館職會董丞相¶去不果初東庫日
進會子紙若干丁丞相以趣辦為才風¶有司須增十萬
先生以職力爭忤其意展磨勘兩年出為¶泰州添差通
判景定元年某月差知韶州皇上登極轉朝¶奉郎適郡
當次稱疾不果行㫖差主管建昌軍仙都觀居¶二年再
<pb:KR4d0365_WYG_016-14a>
任自江上平凡權奸用事所擯斥朝廷奬抜殆盡¶時論
以先生為屈未幾詔還磨勘月日駸駸向用而先生¶前
一月逝矣嗚呼豈非命耶早刻意詞科書無不讀其於<md:KR4d0365_SBCK_011-16b>¶佛老精言亦各深到平生居官所至清謹家無餘貲蕭
然¶環堵四方學者執經問字相繼于門先生誘掖懇懇
不啻¶父兄之遇子弟尤工為文章雖游戱之筆鮮不竒
古江湖¶之士得品題一語足自表於其徒與人盡恭應
接終日無¶倦意客至雅言之外談𤣥演空聞者往往忘
<pb:KR4d0365_WYG_016-14b>
去世人以聲¶利為門户先生惡之如惡惡臭登第垂五
十年郡縣官吏¶知敬先生不見其可畏出入不設車徒
閒步行井陌中不¶以為苦其心屢空以至死而不悔噫
此真所謂善人長者¶矣曾祖致道妣周氏祖圭妣李氏
考次朔累贈至奉直大¶夫妣陳氏熊氏俱贈恭人妃涂
氏先十六年卒贈安人子<md:KR4d0365_SBCK_011-17a>¶男三人昌孫其長也次信孫
愚孫皆蚤世女三人長夭次適大¶學生陳應發又次適
進士胡淵孫男一人洵武女一人許¶適龍氏以某年某
<pb:KR4d0365_WYG_016-15a>
月某日葬某縣某鄉某里之原遺墨有詩書¶孝經論語
孟子衍義若干巻詞科類稿若干巻容齋雜著¶若干卷
家庭謾録若干卷任左藏日以孝經論語孟子演¶義上
進有㫖降付資善堂銘曰　文彪彪徳恂恂貴如單¶門
死如齊民約而家豐而身我作銘詩永懷古人¶
　　　義陽逸叟曾公墓誌銘¶
公諱玨字天錫號義陽逸叟天祥外王父也天祥不肖
賴¶公教誨由記事以來周旋二十年於公無所不知葢
<pb:KR4d0365_WYG_016-15b>
至於<md:KR4d0365_SBCK_011-17b>¶其處死生之變然後知他日觀公者未盡而公誠
有大過¶人者焉嗚呼異哉公性頴悟志不樂凡近讀書
百家雖涉¶獵靡不通達所自得往往於佛老氏其見之
服行敬恭神¶天一言動不輕口不御肉月常十四五對
人敷闡𤣥寂四¶座輒悚然傾聴最後遇異人與語幾欲
棄人間事求長生¶之術年踰六十始聞正學恍然自失
死生之說鬼神之情¶狀講探幽𦕈頓改吾意既卧疾服
藥外無所問戒左右勿¶以巫祝從事間祈禳厭勝揜公
<pb:KR4d0365_WYG_016-16a>
不知公覺輒撫牀怒呼病¶且久骨立如束聲吐精爽不
變兾猶足支歲月一日召天¶祥至公乃鈎稽卜筮指諸
掌曰今日老夫當訣故令爾來<md:KR4d0365_SBCK_011-18a>¶時聞命震愕止公勿易
言公曰吾豈不省事哉形神合則¶為人吾形憊久矣今
腰足如斷心火益燥神且游散居常¶謂不識死死則如
是又曰始吾崇信異説今且死目中無¶怪見顧二子令
必不為佛事周身一切雖絲縷亦公所處¶分殯宫哭位
與凡䘮葬祭具有成説天祥弟璧任京府户¶掾公口授
<pb:KR4d0365_WYG_016-16b>
數十言令為書遺之强起字紙尾句讀筆畫曾¶不顛錯
集諸孫各付謹飭語令羅拜牀下辭去衆泣漸揚¶公曰
死生如晝夜不足多憾麾止之索酒飲之三連三言¶曰
吾真去矣聲脱口而逝嗚呼隂陽魂魄升降飛揚氣之¶
適至雖夢寐莫適為主公幽明隔呼吸而從容若此世
能<md:KR4d0365_SBCK_011-18b>¶言死者不少此非嘗試事臆度料想靡所依據公去
來一¶息實天祥所親見道之粲然莫此深切嗚呼異哉
嗚呼異¶哉公事父母孝待族姻以厚與人交久要不忘
<pb:KR4d0365_WYG_016-17a>
倜儻尚義¶不事生産作業惻隱貧困能推食解衣議論
剛正好面折¶人不藏怒宿怨有古君子之風焉公有子
有孫早授家政¶天祥既奉偏慈迎公就養居數年甚適
間出徐步幅巾野¶服人羨其優游公亦論文賦詩圍棋
命酒自謂天壤間陶¶陶人也得疾於景定辛酉二月九
日始復正寢歿之日壬¶戌二月癸丑得年七十有二曾
氏世家盱江徙吉之太和¶梅溪族號長者曾祖邦寧祖
知和考昌權妃張氏先公十<md:KR4d0365_SBCK_011-19a>¶九年卒子二棐榘女四適
<pb:KR4d0365_WYG_016-17b>
錢光延康師顔于天秩其仲天¶祥母也孫男六端孺淳
孺文孺俊孺良孺明孺女一適郭¶泳曾孫男甫申以次
年九月丙午葬吉水縣永昌鄉藥陂之¶原成公志也初
公先世重卜葬葬師譸張為幻封鬛無定¶居公憮然曰
吾詎忍吾先至此吾不可自求之乎乃從兄¶瑾載資越
境旁參博扣逾十年得其說以歸由是髙曽而¶下一奠
不再徙公對葬師言嘗斷斷不可不售不傳故秘¶莫得
聞焉公命未革命天祥曰老夫一日不起無潛徳傳¶世
<pb:KR4d0365_WYG_016-18a>
記歲月非爾其誰屬臨終申其詞再三天祥泣不敢當¶
重念靖節作孟長史傳東坡書程公逸事往蹟漫滅猶
勤<md:KR4d0365_SBCK_011-19b>¶追述矧公面命惡得辭顧方繫官于朝不獲哭拜填
祖營¶視丘窆南望欷歔輒紀家世行實而表其死生大
事為誌¶并為銘銘曰　維二氏之蔽於死生兮小其用
於一身一¶陷溺而忘返兮鮮不惑於恠神公日昃之離
兮羌出駁而¶入純微臨絶之琅琅兮公幾混於常人朝
聞而夕死兮何¶憾乎幽㝠藥陂之鬱鬱兮遺躅之所經
<pb:KR4d0365_WYG_016-18b>
存而以為志兮歿¶將以為寧既固既安以利嗣人兮萬
古萬古如斯銘¶
　　　羅融齋墓誌銘¶
廬陵有隱君曰融齋羅公嗚呼可謂有徳人矣予嘗詣
公¶入其門肅肅如也僮僕訢訢如也公出雍雍如也坐
申申<md:KR4d0365_SBCK_011-20a>¶如也語愉愉如也予聞公燕居之槩晨起與櫛畢
正衣冠¶堂中就胡牀坐不惰不倚儼然終日雖盛寒暑
以為常不¶好狎不侵悔無易由言對賔客賔客或不自
<pb:KR4d0365_WYG_016-19a>
持左右置司¶馬公家訓一通保家擇婦常自以為名言
閨中無敢疾呼¶女𨽻無敢近几席執事左右唯諾無敢
涕唾諸子無敢晏¶起早卧聞公攬衣謦欬就學惟恐後
夜至公所各以所業¶次第誦説奬掖磨厲交發互出凛
然義方之意由是吾里¶之言家法與善教子者皆曰羅
公羅公云公生而頴發五¶歲即篤志强記容止如成人
既長嗜書忘寢食為文不事¶銛巧惟意所到自然成章
學書入楷得蔡氏風度蚤有意<md:KR4d0365_SBCK_011-20b>¶塲屋四詣京師試諸生
<pb:KR4d0365_WYG_016-19b>
晩年始以此事付兒輩然公所為¶强學者雖老且病不
衰也公未弱冠而孤經紀門户即不¶為細家廹速先世
積逋劵如疊一日悉畀炎火曰是先人¶所親厚其一切
勿問聞者義其勇宗族親黨孤子者貧乏¶者或給之田
或予之金終其身恩意浹至外内無間言四¶方屨滿户
外設榻無虛日推食解衣至者無不得分願而去¶歲青
黄不接會其閭里輟時直幾半隆寒給散有差環公¶之
境無以飢告鄉鄰有難畢力排解幾微不見顔面不摘
<pb:KR4d0365_WYG_016-20a>
抉人過有負公者未嘗示以聲色其人久之自愧悔有
愧¶悔且死而恤其妻子益恩者與人語傾盡肺腑已諾
必誠<md:KR4d0365_SBCK_011-21a>¶不以利害為二三其忠信如此戒庖厨勿殺凡登
諸爼者¶悉自外致有生饋禽魚必解放之其仁厚如此
自奉不逮¶中人衣服有十餘年不改亦不煩澣濯其儉
素如此里之¶稱公無大小必曰君子長者有不善相戒
勿為公所知嗚¶呼真可謂有徳人矣公之中身諸子各
㧞穎而起其一兩¶名薦書登開慶元年第調臨江軍清
<pb:KR4d0365_WYG_016-20b>
江縣主簿公時敕簿¶君曰汝為廉吏即不辱吾子簿素
修謹聞訓益厲有名聲¶於時生母蕭氏以上夀錫封孺
人諸孫競秀長幼五葉人¶世樂事畢赴一門天之扶持
信順不爽哉予按春秋名卿賢大夫視其國君諸侯容
貌辭氣吉㓙悔吝先定如蓍龜以公¶平生孰不可書獨
嚴重整肅能使人鄙慢消去福徳莫盛<md:KR4d0365_SBCK_011-21b>¶於此昔伊川見
人靜坐輒嘆其善學徐節孝因安定頭容¶直一語自此
不敢有邪心使公得二先生為之依歸因其¶資以至於
<pb:KR4d0365_WYG_016-21a>
道所成其可限量乎哉公諱士友字兼善一字¶晉卿融
齋所自號景定元年該明堂恩誥授承務郎致仕¶咸淳
二年二月十四日終于正寢年六十有八遺文有史¶編
十卷諸家詩體十五巻羅氏由金陵徙吉之吉水五世¶
祖居廬陵之新安曾祖暉祖時英考莘老妣孫氏趙氏
妃¶蕭氏封孺人子男五人濬煜植畊垕畊簿君也再調
贑州¶濂溪書院山長女一人汝順適今文林郎新廣南
東路提¶㸃刑獄司幹辦公事周夀申先公卒孫男十人
<pb:KR4d0365_WYG_016-21b>
女六人曾<md:KR4d0365_SBCK_011-22a>¶孫男二人女一人俱幼卜以四年某月某日
歸於順化鄉¶三坡周家山之原其孤前期請銘於予予
視公丈人行也¶公之子於予同充賦於予弟璧同年進
士予之任江西臬¶事也以公子上之公車通家孰先焉
矧公行誼著於鄉則¶所欲稱美而論撰之者豈獨孝子
慈孫之心哉銘曰　不¶言躬行萬石君教子義方竇禹
鈞行其庭不見其人雖無¶老成人尚有典刑¶
　　　封孺人羅母墓誌銘
<pb:KR4d0365_WYG_016-22a>
廼咸淳九年廬陵融齋居士羅氏生母滿百歲融齋之
夫¶人時年七十六白髪在堂事百歲母如婦禮子孫孫
子環<md:KR4d0365_SBCK_011-22b>¶侍起居焉男女三十有竒予鄉稱慶門必曰新安
羅氏其¶年二月朔予從里中士奉幣載酒拜百歲母堂
上母答拜¶諸孫皆拜飲母母釂酢賔諸孫各執爵從既
成禮夫人視予¶年家子不聴去為之留三日為詩以歌
其事好事者或為¶圖以傳國家承平休養生息用康于
人眉夀無有害傳曰¶豐水有&KR0622;數世之仁也夏予將指
<pb:KR4d0365_WYG_016-22b>
于湘未數月聞夫人訃¶欷歔失聲問百歲母安乎曰安
母於今葢百踰一矣夫人¶將葬其孤以是母命來請銘
予後母生六十三年得載筆¶承命銘夫人自昔能言所
未有廼叙次其凡繫之辭夫人¶姓蕭氏吉水人曾祖琢
祖曹父異鄉貢進士妣廖氏繼張<md:KR4d0365_SBCK_011-23a>¶氏徐氏歸承務郎致
仕士友是為融齋居士先七年卒子¶男五濬先五年卒
煜植畊脩職郎前監行在奉口酒庫垕¶女一適儒林郎
侍班周夀申先二十九年卒孫男九寀窩¶官實寓宜紹
<pb:KR4d0365_WYG_016-23a>
顥平女十一長適張棟曾孫男七舉孫頴孫¶元孫滿孫
怡孫真孫復孫女二夫人以庚申明禋恩封孺¶人卒之
年七月十日次年十二月某日封于所居里柘逕¶之原
銘曰　昔唐夫人之為崔母兮逮事長孫皇姑兮姑¶年
髙齒落以枯兮升堂乳之劬劬兮姑曰婦恩之不可孤¶
兮願世世子孫之不渝兮夫人吾世崔如兮母年踰百
崔¶所無兮胡不與夀為徒兮為此母憮兮為夫人吁兮<md:KR4d0365_SBCK_011-23b>¶　　　鄒月近墓誌銘
<pb:KR4d0365_WYG_016-23b>
廬陵南方之上游支水自贑興國而下曰富川鄒氏族
焉¶鄒故出范陽五季始有籍斯土有昶者富而禮瀘溪
王公¶平園周公誠齋楊公艮齋謝公皆與之游川流在
門能不¶愛重貲疊石為屋以脱往來於戹周公記之一
時稱為長¶者其歿也文敏洪公銘其墓鄒氏福禄方來
而未艾長者¶之所種植也昶生將仕郎時飛嘗伏闕上
裕民十䇿時飛¶生大淵大淵生澹是為月近君月近云
者君以名亭而鄉¶人因之以為號也君蚤孤母張氏勤
<pb:KR4d0365_WYG_016-24a>
儉自樹立紹定辛卯¶該東朝恩以夀封安人君於其時
奉親愉愉無子弟之失<md:KR4d0365_SBCK_011-24a>¶張氏歿始經紀家事循循如不
勝衣人不見其聲色而充¶盈裕大之福自然日進而不
止族黨之不自給者親戚之¶無所歸者友朋之逺役而
不能行者君意性所到皆能隨¶事為義若夫修浮梁甃
通逵歲發廩以倡賑荒守望有警¶則裒丁以耀于衆皆
義之凡也俯仰三十年矣君於其間¶無鄉曲之過君性
最緩或以佩弦進曰吾豈不知出此吾¶所見呌呼號呶
<pb:KR4d0365_WYG_016-24b>
自取僨敗者衆吾誠緩不失事葢老而益¶審焉然君終
自無惡名變容動色之警不及乎其門優㳺¶和平永保
終吉嗚呼真可謂長者孫矣君字次清登仕郎¶生嘉定
元年六月丁酉歿咸淳元年九月已未配吳氏廸<md:KR4d0365_SBCK_011-24b>¶功郎
江州司户叅軍懋之女子三文孫振孫俱登仕郎癸¶孫
幼卜以四年正月葬於順化鄉新安社之原其孤前期¶
以奉議郎劉君惠祖狀來乞銘劉君戚也聞而知之予
君¶鄰也見而知之敢無以銘銘曰　長者之澤子孫賴
<pb:KR4d0365_WYG_016-25a>
之去¶之百年有以似之天於善人曷不夀之善人有後
天將與¶之¶
　　　鄒仲翔墓誌銘¶
景定五年余奉親髙安除提㸃江西刑獄謝弗拜適寇
起¶興國之東廬陵犬牙相錯所在騷動余所居鄉一閧
千室¶大家以去為望鄒君仲翔中人之金也率鄉人柵
東門山<md:KR4d0365_SBCK_011-25a>¶為備山下阻衣帶水君恐倉卒渉者為魚架浮
梁以濟明¶年春冦一日蓐食行三百里薄大和之王山
<pb:KR4d0365_WYG_016-25b>
距余鄉半舍¶而近鄉人扶擕老稚走險微一不善脱君
經紀山寨當是¶時一鄉之命懸於君訖寇去君保䕶無
有害時余避節弗¶獲命會樞宻督以捕逐文移旁午余
以鄉部嫌將重以請¶慨然曰奈何以我辭受坐視龍蛇
為赤子困乎於是即日¶受印下令會兵諸山寨皆署長
君與焉未幾寇平余罷歸¶里於溪之上㳺斬荆莽燔椔
翳得竒觀焉君欣然從余山¶中匹馬一童朝至而暮忘
歸率以為常余每集賔從君輒¶在其間聞余語中理解
<pb:KR4d0365_WYG_016-26a>
未嘗不解頤間從余言人生何為<md:KR4d0365_SBCK_011-25b>¶碌碌棄家事從公游
可乎余謝非余所知君曰吾意决矣¶乃盡以伏臘屬其
子而頹然以休訪余南北厓某水某丘¶若將終身焉癸
酉夏四月余行湘君送余於香城後一月¶君以疾死余
聞之欷歔不自禁湘之歸也未及門望見其¶子來哽不
能言嗚呼余豈私君君與人必以情聞義輒赴¶見有不
善面折不少囘而不藏怒不宿怨曠如也君雖赤¶手起
家而好施出其性歲饑發粟給其比鄰二百户能捐¶殖
<pb:KR4d0365_WYG_016-26b>
以自損道太和甃十里道廬陵甃六十里衣寒者食餓¶
者病者饋藥死者予棺䘮無歸者葬其土度其能為輒
不¶少&KR0532;君之族前有長者以善植門為益國周文忠公
所知<md:KR4d0365_SBCK_011-26a>¶去之百年風流相接焉余嘗謂君慈而樂舍大率
浮屠家¶所尚至臨難急病能禦灾捍患以有徳於鄉閭
大夫士或¶愧之君名鳯仲翔其字世為富川人曾祖大
明祖人傑考¶世興妣梁氏娶蕭氏梁氏皆先卒子男一
人曰成女三人¶適郭鏐王鎔劉鋒孫男二人夢龍復生
<pb:KR4d0365_WYG_016-27a>
君得年六十有四¶以甲戌十一月某日葬于其鄉沙洲
平之原治命也君之¶先人嘗卜地於東門山之下曰吾
父葬於是泝山而上為¶龍頭得一丘焉曰吾藏骨焉吾
後其有興乎君晩而復游有¶子治生有孫業於學咸以
為騐銘曰　東門之原君之父¶兮東門之麓君之母兮
東門之巔君所構兮瞻彼東門相<md:KR4d0365_SBCK_011-26b>¶爾後兮¶
　　　劉翁樂菴老人墓誌銘¶
余讀陸賈傳甚美予隣翁樂菴劉氏賈擇田地家好畤
<pb:KR4d0365_WYG_016-27b>
出槖中千金析其五男安居過之數擊鮮十日而更以
夀¶終予嘗謂人生晩福優游宜莫如賈當是時彭韓葅
醢鄼¶侯周勃猶不免械繫求為賈一日得乎翁生四子
皆有才¶智四十年即棄家政就養諸子以次第循環五
日一更其¶設饌務為相髙惟恐不得其懽心翁飢來得
食渴來得飲¶早眠晏起一切不顧人間事惟時時接方
外士講鉛汞之¶術間取松柏惟意咀啖翁年過七十而
顔色如童攝生有<md:KR4d0365_SBCK_011-27a>¶助焉或謂陸生作新語為漢達官非
<pb:KR4d0365_WYG_016-28a>
翁匹余曰不然賈艱¶難嬴頃間從馬一公為客一再使
越﨑嶇萬里翁生於世¶長於世老於世不出鄉終其天
年有樂於其身無憂於其¶心設賈復生校翁失得未必
以彼易此翁又有數事異甚¶里傳鬼車鳴者未夜相戒
滅明屏息户内翁開樓大呼願¶見鬼車卒無有有神以
禍福驚人翁過其祠持牛炙如常¶人莫不危恐翁休休
如也嘗有所營造忌某星直某方翁¶曰犯者殆乎請身
當之某星迄不驗為子納婦或云婦不¶利於長翁不為
<pb:KR4d0365_WYG_016-28b>
奪自是諸昏嫁厯家説格不用中年卧疾¶家人私召女
巫謀為厭勝翁亷知之强起逐之出門未屬<md:KR4d0365_SBCK_011-27b>¶纊翁黙自
念作其像贊若辭而逺遊者顧左右曰吾死勿¶事緇黄
吾志也醫以藥進麾使去問日入乎曰然反面而¶逝江
南之俗尚鬼其人畏死而信巫翁能自不惑非由耳¶傳
口授殆一至之性然也翁名邦美字才卿樂菴其自號¶
也始祖邽長沙人為吉州刺史家西昌九洲後徙廬陵
富¶川三世曰徳逺文煥子玉妣曾氏娶陳氏先三十七
<pb:KR4d0365_WYG_016-29a>
年卒¶繼祁氏其子孫實蕃濟生機洪生桂槐植模深生
朴柚鄉¶貢進士浩生樞楫槐復生癸孫女二適于夢牛
曹雷應孫¶女五適鄒曹許曹羅一幼翁八歲䘮母十六
歲䘮父移其¶事父母事長兄終身歲時上丘塜拜祖禰
率諸後生尚有<md:KR4d0365_SBCK_011-28a>¶典型翁富夀安逸推其一念孝友殆命
物所知諸孫方將¶以詩書大其門翁必為人宗乎翁生
慶元戊午二月庚午¶歿咸淳癸酉正月丙辰後二年正
月葬於淳化鄉鳬塘之¶原余家距翁一垣翁年吾祖之
<pb:KR4d0365_WYG_016-29b>
下吾父之上諗翁有年數¶矣深與余游且厚來請銘銘
曰　其生也有涯其死也有¶時爾世其昌匪我銘其誰¶
　　　劉定伯墓誌銘¶
予東家詩人劉君定伯類晉宋間曠達自予辟山水南
北¶厓落然不可人意君時從予招或不約徑造至則善
為言¶譚名理蠭出意所左右辯者不可詰江山朝暮四
時之變<md:KR4d0365_SBCK_011-28b>¶嘲詠賞嘯興出物外常使人諷念不可忘嗜奕
最入幽𣺌¶兎起鶻落目不停瞬解剥推擊其勢如風雨
<pb:KR4d0365_WYG_016-30a>
不可禦勝敗¶不落一笑飲酒可一二斗酒酣浩歌聲振
林木或投冠袒¶裼旁若無人或鼻息雷鳴徑卧坐上君
豪縱沛然以為自¶得當其樂時不知天之髙地之下老
之將至焉爾予前在¶宣州君以詩來思致清邁恨不即
投印綬從君烟霞之表¶既歸君好日以怡詩日以張大
於是葢年五十三矣廼孟¶夏二日過予極論當世事抑
揚不少挫詰旦報曰君痰厥¶逝矣予駭亟視之不復可
為哭失聲狂三日不能止非予¶為然凢與君交者談君
<pb:KR4d0365_WYG_016-30b>
輒揮涕里之人不問倪旄嘆傷如<md:KR4d0365_SBCK_011-29a>¶出一口噫可人在天
地間鬼神所忌耶君長身五尺餘堅¶壯耐寒暑鬚髪如
漆性落魄不問家事家才三四口粗了¶伏臘不為求贏
有錢輙不惜雞黍送客無虛日朋友有無¶相通急難於
我乎赴平生於人無詰責鄉人有為芥蔕君¶一語輙化
有不善開譬之無以為望和氣薰浹蒸然善鄰¶一歲半
為四方客主君者所至投轄惟恐亟去雖兒童僕¶厮無
不誠愛君者君破崖岸削邊幅不為拘拘孑孑至道¶理
<pb:KR4d0365_WYG_016-31a>
所在確然守之不變其執䘮為孝子按䘮禮門内不入¶
緇黄一子二姪命以先疇𤓰分而三無贏縮薄厚子曰
敢¶不共命姪曰敢固辭一家興仁興遜鄉曲相傳為盛
門非<md:KR4d0365_SBCK_011-29b>¶好徳疇至是君始祖邽長沙人為吉州長史家於
西昌之¶九洲十世祖徳逺徙廬陵富川君之三世曰文
煥子玉邦¶賢妣鄒氏娶張氏子男梓女淑容適彭天麟
卜以次年咸¶淳癸酉十一月壬辰封於淳化鄉扶竹坑
楓樹塘之原君¶名澄定伯字也自號前村有詩集自編
<pb:KR4d0365_WYG_016-31b>
曰前村初藁君詩¶不為深苦而清抜雄健如其為人有
子能力學不墜義方¶君死何憾予所憾者君死獨何蚤
泣而為之銘銘曰臧其¶堅也驟折其勁也蚤推命之吉
㓙匪繫其材生也達死也¶何怛君墓我銘我心則結¶
　　　王推官母仇氏墓誌銘<md:KR4d0365_SBCK_011-30a>¶東廬王先生母垂葬命其門人文某銘噫某何以銘先
生¶之母之墓哉廼景定三禩進士䇿御前某以覆校待
罪殿¶廬一日初考官第一巻擬上乙覽某稍細復之傳
<pb:KR4d0365_WYG_016-32a>
觀同官¶驚訝得人會一字近廟中嫌名某以才難白詳
定官請所¶以處臨軒之日賜出身乃吾東廬先生也嗚
呼使先生以¶名第取先天下歸拜母堂上斷機調熊庶
幾夙昔乃累先¶生以不釋乎此某其何以銘先生之母
之墓哉雖然事孰¶為大事親為大守孰為大守身為大
使先生失身為親憂¶雖髙科如之何先生雖不得髙科
為臣忠為子孝身在焉¶親固榮也諗先生曰然銘無所
辭銘曰母姓仇氏世居廬<md:KR4d0365_SBCK_011-30b>¶陵之白沙考諱彦誠生二十
<pb:KR4d0365_WYG_016-32b>
二歲歸于贈廸功郎致政君¶諱化權逮事姑兩世左右
無違祭葬以禮相夫子貞調娛¶中和靡失節度子始就
學篝燈夜分督厲吟諷及負笈從¶師端以正手自紉綴
連寒暑彌不倦以子入大學甲寅明¶禋封孺人從子赴
永州户曹禄養夀康稱其命服咸淳七¶年二月十九日
終于家年八十有三子二長大琮先孺人¶一年卒次國
望從政郎前袁州軍事推官四女一夭二適¶李穆之三
適蕭應祥四適劉起岩一與四先卒孫男六長¶囦餘未
<pb:KR4d0365_WYG_016-33a>
名五女長適劉煥次許彭麟餘幼九年三月壬申¶厝於
城西黄腴山之原是為銘<md:KR4d0365_SBCK_011-31a>¶　　　贈承事郎徐溪莊墓誌銘¶
咸淳九年夏六月壬午朔天子親擢徐君卿孫為監察
御¶史旌縣最也於是母不佞適叨一節按部湖右親見
衡山¶之父老子弟歌思遺愛餘績於嶽雲湘波間皆曰
徐公字¶我民六年我父母之其敢忘及聞聖天子所以
褒擢選表¶又皆手額距踊為朝端賀為天下賀某退以
<pb:KR4d0365_WYG_016-33b>
語客曰麟仲¶信才且賢何以得此於邑之人去而不忘
如此哉木則有¶本水則有源若靈芝俄現醴泉滃出居
然瑞世其鍾和孕¶秀豈伊一夕之積盍相與論其世可
乎客曰徐氏居清江¶於廬陵東西家御史君之考曰溪
莊公溪莊公厚徳人也<md:KR4d0365_SBCK_011-31b>¶余聞而心識之亡何麟仲自京
以書走湘抵某曰卿孫不¶夭生而二十有五年而先妣
即世又五年先人棄其孤露¶濡霜降於今二十有五年
禄養弗可及已欲報之徳罔極¶奈何今不肖孤藉先人
<pb:KR4d0365_WYG_016-34a>
之教有位於朝乃去秋九月天子¶有事於明堂推錫類
恩我先考妣實該初贈惟先世之志¶行事治未有以詔
子孫傳無窮敢稽顙下拜以請某發書¶愴然念所見聞
不謬因不果辭乃撫御史君所撰行述而¶書之徐氏祖
伯翳宗偃王偃王子孫散處徐揚二州間江¶右之徐以
南州髙士重其後泝豫章而上今家清江縣崇¶學鄉之
檀溪溪莊公諱森字夀叔曾祖諱徹祖諱源皆隱<md:KR4d0365_SBCK_011-32a>¶而能
詩考諱大經桂山謝公題其所居曰溪雲小隱里人¶因
<pb:KR4d0365_WYG_016-34b>
稱為溪雲先生溪雲性嚴介家人嗃嗃然好客車轍滿¶
門溪莊天分寛平春和玉温撰杖屨侍琴瑟書册左右
色¶養無違族居千指融融怡怡無一間言少游鄉校文
聲藉¶甚嘉定丙子待試成均繼以詞賦為郡諸生第一
士論翕¶然中年幹蠱用譽晩謝場屋益雅淡謙謹疏戚
一致未嘗¶言人過失其尊尊親親賢賢老老幼幼無不
得其歡故鄉¶里逺近一以吉徳厚善歸之而徐為徳門
矣淳祐壬子得¶未疾越五年殁實寶祐丙辰十二月三
<pb:KR4d0365_WYG_016-35a>
日也享年六十有¶七妃熊氏豐城著姓既歸奉尊章相
夫子主饋治家延師<md:KR4d0365_SBCK_011-32b>¶教子賔嘉喪祭常黽勉有亡間必
如禮乃止有昔人剪髪¶斷機風子男二稺孫先七年卒
女二適黄一鶚鄭一䕫孫¶男三垕震必茂震亦早卒女
二曽孫男二以開慶已未十¶二月奉二柩合葬於所居
之西園嗚呼家之將興非必其¶先世有竒節異事足以
聳動流俗耳目也風流篤厚之意¶多孝友睦婣之味長
君子長者之澤有餘而不盡所謂有¶是父有是子或曰
<pb:KR4d0365_WYG_016-35b>
非此母不生此子者非偶然也徐氏之¶澤始基於溪雲
浸大於溪莊今御史君玉立山峙川増日¶起由邑最結
主知歲中三遷遂陟臺端為國綱紀駸駸且¶大任少頃
暇之隴岡之阡何患不表顯墓上之刻不鄙以<md:KR4d0365_SBCK_011-33a>¶余屬余
其敢不銘諸以昭徐氏徳盛流光之懿以對揚天¶子之
休命銘曰　江西徐宗宗處士介臨洪門蓋其徙檀¶溪
源委深且長溪雲為父溪莊子溪莊恂恂允誠篤温兮¶
如玉天鍾美融為瑞芝溢為醴積慶綿綿開御史朝為
<pb:KR4d0365_WYG_016-36a>
卓¶魯暮汲魏公朝旌擢清風起西阡雖舊命則新我銘
宰上¶材可梓立身揚顯殊未已木杪龜趺此其始¶
　　　蕭明允墓誌銘¶
君初名堅字子固後改應新字明允廬陵珠川人廬陵
故¶多蕭氏而珠川亦望族君㧞起其間自幼岐嶷長益
嶄絶¶種績文學&KR0725;&KR0725;與逢掖爭鳴三赴天子學鋭不少
衰氣岸<md:KR4d0365_SBCK_011-33b>¶孤聳與人棘棘不阿號其讀書室曰介林嘗謂
吾幸守先¶人廬弗克規拓是不肯堂構樓其前曰逼雲
<pb:KR4d0365_WYG_016-36b>
復出其旁相¶我攸宇通之為園花竹横從朋賔嘯歌翛
然有物表之趣¶會予釣遊荒閒位置水石君時一造沛
然若自得予以是¶知君所自負翹如也咸淳二年十二
月九日以疾終年四¶十六曾祖炳文祖國老父景伯妣
李氏繼母曾氏妃劉氏¶男曰宋翁女曰淑慈淑慧淑懿
皆幼卜以四年正月八日¶歸於淳化鄉王田雙園之原
前期其弟至與其孤造門以¶銘請銘曰　嗟予介林兮
孑孑而無成大輿之壯兮羗中¶道而折衡意衣冠之雖
<pb:KR4d0365_WYG_016-37a>
葬兮不能葬其英英瞻雲山之莽<md:KR4d0365_SBCK_011-34a>¶蒼兮尚骯髒之如生¶
　　　觀察支使蕭從事墓誌¶銘
徳安府觀察支使蕭君安中中大夫江南西路安撫副
使¶兼知吉州諱逢辰第二子撫使公發聞顯庸克開厥
家於¶時為鉅人長徳自其宗族鄰里鄉黨待公而舉火
者百數¶十家咸淳四年六月不幸公捐館君於是年四
十有五矣¶持抱孤姪臨喪如不勝至經紀其家上下調
娯是似是續¶罔有越厥度哭撫使公者繼於門哭已則
<pb:KR4d0365_WYG_016-37b>
私相語曰我公¶未遽亡乎迄服除如其初邦人士莫不
嘉君之志而嗟嘆¶感發以為撫使公之有子云君字和
仲號介軒儼然端重<md:KR4d0365_SBCK_011-34b>¶人也喜讀書為文辭倜儻有才氣
在膝下幹蠱服勤左右¶無違及論世事有奮然自樹立
事功之意咸淳十二年領¶江西漕舉寶祐二年以恩授
登仕郎後三年銓試第一授¶修職郎袁州宜春縣主簿
開慶元年以撫使公兼鄉郡奏¶充書寫機宜文字明年
改注夀昌軍武昌縣主簿景定五¶年取舉江西漕咸淳
<pb:KR4d0365_WYG_016-38a>
改元循從事郎授支使自吕武公以¶下舉關陞三員親
民四員六年十月以疾卒於正寢乃卜¶葬於永豐百蛟
之原朝奉郎文天祥以其子元永哭請銘¶為之銘語曰
　三年無改於父之道可謂孝矣嗚呼蕭君克¶蹈聖言
雖不得禄與不得年見於先人無忝爾生有子有<md:KR4d0365_SBCK_011-35a>¶孫亦
莫不承¶
　　祭文¶
　　　祭歐陽㢲齋先生
<pb:KR4d0365_WYG_016-38b>
維歲次癸酉正月乙卯朔越七日辛酉學生具位文某
謹¶致祭於故先生殿講大著刑部㢲齋歐陽公棺前嗚
呼先¶生將安歸耶先生之學如布帛菽粟求為有益於
世用而¶不為髙談虛語以自標榜於一時先生之文如
水之有源¶如木之有本與人臣言依於忠與人子言依
於孝不為曼¶衍而支離先生之心其真如赤子寧使人
謂我迂寧使人¶謂我可欺先生之徳其慈如父母常恐
一人寒常恐一人<md:KR4d0365_SBCK_011-35b>¶飢而寧使我無卓錐其與人也如和
<pb:KR4d0365_WYG_016-39a>
風之著物如醇醴之¶醉人及其義形於色如秋霜夏日
有不可犯之威其為性¶也如槃水之靜如珮玉之徐及
其赴人之急如雷電風雨¶互發而交馳其持身也如履
氷如奉盈如處子之自潔及¶其為人也發於誠心摧山
岳沮金石雖謗與毁來而不悔¶其所為天子以為賢縉
紳以為善類海内以為名儒而學¶者以為師鳯翔千仞
遥增擊而去之奈何一蹶而不復支¶以先生仁人之心
而不及試一郡以行其恵愛以先生作¶者之文而不及
<pb:KR4d0365_WYG_016-39b>
登兩制以彷彿乎盤誥之遺以先生之議論¶而不及與
聞國家之大政令以先生之學術而不及朝<md:KR4d0365_SBCK_011-36a>¶夕左右獻
納而論思抑童而習之白首紛如也雖孔孟聖且¶賢猶不
免與世而差池先生官二著不為小年六十五不¶為殀
有子有孫而又何憾於斯死而死耳所以不死者其¶文
在名山大川詔百世而奚疑某弱冠登先生之門先生¶
愛某如子弟某事先生如執經葢有年於兹先生與他
人¶言或終日不當意至某雖拂意逆意莫不為之解頥
<pb:KR4d0365_WYG_016-40a>
世有¶從師於千里尚友於異代而同人於門適相值而
不違其¶死也哀斯文之不幸弔生民之無禄其葬也隻
雞斗飯竊¶慕古人之義匍匐奔走泫然而哭吾私嗚呼
已而已而哀¶哉尚享<md:KR4d0365_SBCK_011-36b>¶　　　祭都承胡石壁文¶
嗚呼世婉孌以偷生公指九天以為正也人巵蠟以自
矜¶公玉雪而不曜明也俗鬼蜮以誑人於㝠㝠公揭日
月而¶撑雷霆也石壁之鋒神入天出金鐵可摧孰為公
<pb:KR4d0365_WYG_016-40b>
直石壁¶之藴尊華賤質㤗華可移孰為公筆四海一雲
我卷我舒¶大川獨航予紼予纚萬微未燭吾蓍吾龜更
幾千百載之¶祝融而復為此竒嗟乎余乎登門何晩哭
野何遽操几杖¶兮焉從持佩玦兮何所紛雲委兮川流
化經綸兮為土羗¶蘭艾兮荃茨蹇離騷兮宿莽茍余情
乎得當質九京兮千¶古余有言兮孰聞寄浪浪兮雕爼<md:KR4d0365_SBCK_011-37a>¶　　　祭郭正言閶¶
維公㧞起海隅有志天下處膩如氷知徳者寡鳯音㝠
<pb:KR4d0365_WYG_016-41a>
㝠¶朝光作之烏臺峩峩霜氣薄之公遷諫坡歲月幾何
白首¶丹心之死靡他吁嗟人生死見真實如公一節天
地可質¶神畀東返返於五羊曲江吾師菊老未亡不愧
二賢公可¶千古為酌廉泉一涕如雨¶
　　　祭道州徐守宗斗(溫州人文/武兩科)¶
嗚呼龍虎變化兮人物之英風霆流行兮宇宙之名天
下之¶嗇兮一州之贏三年而一日兮侯度是程及召馹
之垂駕¶兮胡疢之嬰沒而可食於南邦兮憂民憂國之
<pb:KR4d0365_WYG_016-41b>
誠某交誼<md:KR4d0365_SBCK_011-37b>¶兮雲仍王事兮弟兄樂莫樂兮知心悲莫悲
兮余哭之㷀¶㷀下神輿兮臨東桂棹兮積雪斵氷操弧
矢兮上征絶虎¶虺兮縱横噫至人兮無死歆余奠兮如
生¶
　　　祭鄒主簿寧孫¶
嗚呼徳元少吾三歲自其應門及我交際徳元之賢服
我¶以義以我為兄我胡不弟折節讀書收科入仕子簿
臨武¶語子初筮時予赴宣亦有行事同日出户舉觴祝
<pb:KR4d0365_WYG_016-42a>
子自予¶汰歸子告還里雍容進趍循循唯唯士别三日
刮目相視¶人十已千其進未止子之復徃得於吏師幕
謀邑事勉焉¶孜孜子替已久子歸何遲輿疾在寢忽不
自持子方壯年<md:KR4d0365_SBCK_011-38a>¶何質之衰瞀於鬼神淫於禱祠死不相
聞斂不與知殯不¶及夕棄禮如遺哀哀徳元而至於斯
弱稚惸惸青燈一&KR0276;¶吾甚憐子亦復何為子尚有後念
無已而吾欲匍匐哭子¶墓垂適有王事載驅載馳明發
不寐永懷吾私寄情一奠¶臨文涕洟
<pb:KR4d0365_WYG_016-42b>
　　　祭秘書彭止所¶
嗚呼仲至氣和色莊如水之清如玉之剛出而瑞世麒
麟¶鳯凰南宫第一今世歐陽方其退居深自晦藏蟬蜕
衆濁¶視世如忘展如之人衣錦絅裳覽徳斯下吾道彌
章頃者¶刑臣再玷天綱善類相顧驚疑徬徨君首丐去
其氣昂昂<md:KR4d0365_SBCK_011-38b>¶聞者為奮進言始昌貽書司諫陳義慨慷表
表愈偉于歐¶有光我年視君匪鴈其行第也同年居也
同鄉仕也同館¶志也同方用折輩行腹心腎腸我之出
<pb:KR4d0365_WYG_016-43a>
守君酌我觴君亦¶有志方外翺翔王宫為師秘書為郎
君雖欲去志不果償¶由此而升紫微玉堂道以光大亦
我所望誰歟西來遽報¶膏肓旦旦引領已劑其良好音
不嗣我心皇皇奈何哲人¶竟罹于殃嗚呼仲至今也則
亡如瑳如磨其孰我相凡百¶君子罔不盡傷况我孔厚
如我淚滂我有官守我縶我韁¶君疾云革莫&KR0182;造牀君
柩來歸莫哭道傍嗟我有心遡風¶茫茫嗚呼仲至婉其
清揚其命也短其存也長生芻一束<md:KR4d0365_SBCK_011-39a>¶我意其將庶幾監
<pb:KR4d0365_WYG_016-43b>
兹尚有洋洋嗚呼哀哉¶
　　　祭安撫蕭檢詳(名逢辰/號平林)¶
嗚呼江右之望偉哉我公驅馳白首惟孝惟忠異時廊
廟¶謀選元戎惟公老成必在其中開慶之警四國交訌
吉為¶樂邦飄風其衝拜公于家麾節崇崇公起倉卒談
笑從容¶臣有一死惟義之從不敢震鄰不敢震躬事平
上印訖不¶言功優游里居惟以夀終嗚呼尚論公之平
生兮撫蒼莾¶而歔欷命之通塞兮毁譽隨之議論之所
<pb:KR4d0365_WYG_016-44a>
從始兮惟桑梓¶之不可欺方淮漢之落落兮猶日風馬
牛之不相追亦既¶與我父兄同生死兮寧不我知天有
萬分於人兮而或猶<md:KR4d0365_SBCK_011-39b>¶有怨咨自公之既歿兮使人方感
激而追思曰何為予室¶之不漂摇兮予子之不流離思
而不可作兮父老至於涕¶洟豈非生而有定論兮尚或
接於愛憎之私死而愛憎無¶所麗兮忽天定其奚疑嗟
乎見危臨事而不茍兮所以委¶質而為臣吾亦自盡乎
吾心兮固非欲求知於人然自古¶固非抱屈於一世兮
<pb:KR4d0365_WYG_016-44b>
俟百世而方伸亦有百世不可俟兮¶聴諸天地與鬼神
公死而有遺思兮斯人豈不靈是不為¶無所遇於當時
兮尚何憾乎㝠㝠議論定於其鄉兮而傳¶之天下後世
無不本諸人心禦大灾捍大患而得祀兮以¶不忘其徳
音贈以嘉有功兮諡以尊名天下有道兮天王<md:KR4d0365_SBCK_011-40a>¶聖明吉
山之陽公魄所歸素車盈盈白馬纍纍我思古人¶兮斗
酒隻雞尚不憚於千里兮何百里之辭即公墓兮酹¶酒
以致哀作文以諗地下兮尚有信於方來
<pb:KR4d0365_WYG_016-45a>
　　祝文¶
　　　過家告廟文¶
昔忝荆臬單車載馳家祀孔嚴曠歲弗治靡室靡家中
心¶悵而始告廟朝是縶是維畏此簡書王事敢違悃悃
再疏¶天髙聴卑解我湘組易贑一麾贑實近止神人具
宜人豈¶及是神之相之載欣載奔薄言還歸千里息肩
于廟矢辭¶
　　　代富川酹魁星文<md:KR4d0365_SBCK_011-40b>¶
<pb:KR4d0365_WYG_016-45b>
維極有斗兮垂河漢以耀芒耿衆星之環嚮兮儼黄道
之¶開張瞻前杓之烜赫兮束枕乎龍角之蒼一水盈盈
兮咫¶尺相望一舉手而髙摘兮搴萬丈之虹光吐竒氣
於六合¶兮夕閬風而翊扶桑宇宙之燄燄兮其將見於
吾水之涯¶吾山之陽擊雷鼓兮電煌煌酌金罍兮&KR0445;天
漿¶
　　　代酹解星文¶
維庖人之中肯綮兮奏刀騞然若有物以黙運其肘兮
<pb:KR4d0365_WYG_016-46a>
故¶利器排割而彌堅矧斯文之新發硎兮淬磨乎仁義
之淵¶斫月桂兮髙五百丈剸蛟斷犀兮奚足言視一朝
解十二¶牛兮直游刃乎吾前於戱神哉使我頭角露崢
嶸相我筆<md:KR4d0365_SBCK_011-41a>¶下生雲烟靡靈旗兮風翩翩舉天瓢兮酌天
泉¶
　
　
　
<pb:KR4d0365_WYG_016-46b>
　
　
　
　
　
　
　
　文山集卷十六<md:KR4d0365_SBCK_011-41b>¶<md:KR4d0365_SBCK_012-1a>¶
<pb:KR4d0365_WYG_017-1a>
欽定四庫全書
　文山集巻十七
　　　　　　　　　　　　宋　文天¶祥　撰
　　樂府
　　　古樂府(壽人/母)
珊瑚香㸃臙脂雪芙蓉帳壓春雲熱明朝早弄燈前月
㶑灔九霞碧藕折璇杓髙聳婺女明金波漾曉輝郎星
赤瓊曲裏長眉青頭上更有瑶池君六九五十四東風
<pb:KR4d0365_WYG_017-1b>
西蟠桃花花未紅鳴鸞敲玉聲玲瓏緑毛蒙茸蓮水龜
斒斕五色人間稀春多瑞葉不敢飛氷壺光滿魚龍轉
笑中低舞玉釵燕明年今日長秋殿安輿入侍金桃宴
　　　齊天樂(慶湖北漕知/鄂州李樓峯)
南樓月轉銀河曙玉簫又吹梅早鸚鵡沙晴蒲萄水暖
一縷爇香清裊瑶池春透想桃露霏霞菊波沁曉袍錦
風流御仙花帶瑞虹繞玉關人正未老喚磯頭黄鶴㟁
巾談笑劍拂淮青槊横楚黛雨洗一川&KR0196;草印黄似斗
<pb:KR4d0365_WYG_017-2a>
㸔半硯薔薇滿鞍楊桞沙路歸来金貂蟬翼小
　　　齊天樂(甲戌湘憲種/德堂燈屏)
夜来早得東風信瀟湘一川新緑桞色含晴梅心沁暖
春淺千花如束銀蟾乍浴正沙鴈將還海鼇初矗雲擁
旌旗笑聲人在畫闌曲星虹瑶樹縹緲珮環鳴碧落瑞
籠華屋露耿銅虬氷翻鐡馬簾幙光摇金粟遲遲倚竹
更為把瑶樽滿斟醽醁回首宫蓮夜深歸院燭
