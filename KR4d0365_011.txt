# -*- mode: mandoku-view; -*-
#+TITLE: 文山先生全集
#+DATE: 2015-09-11 15:16:28.551482
#+PROPERTY: ID KR4d0365
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0275-011文山先生文集-卷第十一.
<pb:KR4d0365_SBCK_011-1a>¶
文山先生全集卷之十一　文集¶
　講義¶
　　　西澗書院釋菜講義(知瑞州目)¶
孟子曰人之患在好爲人師韓子犯之而世恠且罵柳¶
　子厚所謂惴惴然而不敢也某承乏此&KR0022;其於教化號¶
爲有一日之責盖嘗告朔而&KR0130;乎學宫得聞諸君之所¶
　以授受者而親陟臯比與逢掖講師弟子禮則僣之爲¶
　&KR0057;書堂有事乎先賢諸君不鄙而固以請則雖寡陋夫¶
　焉得辭某&KR0004;&KR0013;命來守嘗啓政路曰古之爲諸侯先政¶
　化而後簿書期㑹世之不淑乃倒置此則相與病夫風¶
<pb:KR4d0365_SBCK_011-1b>¶
　俗之&KR0102;而士行不立且傷夫教道之乆廢而未有一救¶
　之也固嘗有及於君子德業之義而重反覆焉輙誦所¶
　聞并繹其㫖與諸君茂明之¶
易曰君子進德脩業忠信所以進德也脩辭立其誠所以¶
居業也中心之謂忠以實之謂信無妄之謂誠三者一道¶
也夫所謂德者忠信而巳矣辭者德之表則立此忠信者¶
脩辭而巳矣德是就心上説業是就事上説德者統言一¶
善固德也自其一善以至於無一之不善亦德也德有等¶
級故曰進忠信者實心之謂一念之實固忠信也自一念¶
之實以至於無一念之不實亦忠信也忠信之心愈持飬¶
<pb:KR4d0365_SBCK_011-2a>¶
則愈充實故曰忠信所以進德脩辭者謹&KR0346;其辭也辭之¶
不可以妄發則謹&KR0346;之故脩辭所以立其誠誠即上靣忠¶
信字居有守之之意盖一辭之誠固是忠信以一辭之妄¶
間之則吾之業頓&KR0549;而徳亦随之矣故自其一辭之脩以¶
至於無一辭之不脩則守之如一而無所作輟乃居業之¶
義德業如形影德是存諸中者業是德之著於外者上言¶
進下言脩業之脩所以爲德之表也上言脩業下言脩辭¶
辭之脩即業之脩也以進德對脩業則脩是用力進是自¶
然之進以進德對居業則進是未見其止居是守之不變¶
惟其守之不變所以未見其止也辭之義有二發於言則¶
<pb:KR4d0365_SBCK_011-2b>¶
爲言辭發於文則爲文辭子以四教文行忠信雖&KR0002;岐爲¶
四者然文行安有離乎忠信有忠信之行自然有忠信之¶
文能爲忠信之文方是不失忠信之行子曰言忠信行篤¶
敬則忠信進德之謂也言忠信則脩辭立誠之謂也未有¶
行篤敬而言不忠信者亦未有言不忠信而可以語行之¶
篤敬者也天地間只一箇誠字更攧撲不碎&KR0026;德者只&KR0026;¶
人之辭一句誠實便是一德句句誠實便是德進而不可¶
禦人之於其辭也其可不謹其口之所自出而苟爲之哉¶
嗟乎聖學浸逺人僞交作而言之無稽甚矣誕謾而無當¶
謂之大言悠&KR0045;而不根謂之浮言浸潤而膚受謂之㳺言¶
<pb:KR4d0365_SBCK_011-3a>¶
遁天而倍情謂之放言此數種人其言不本於其心而害¶
於忠信不足論也最是號爲能言者卒與之語出入乎性¶
命道德之奥宜若忠信人也夷考其&KR0059;則固有行如狗&KR0510;¶
而不掩焉者而其於文也亦然滔滔然冩出來無非貫串¶
孔孟引接伊洛辭嚴義正使人讀之肅容歛袵之不暇然¶
而外頭如此中心不如此其實則是脱空誑謾先儒謂這¶
様無縁做得好人爲其無爲善之地也外靣一幅當雖好¶
裏靣却踏空永不足以爲善盖由彼以聖賢法語止可借¶
爲議論之&KR0135;而使之實躰之於其身則曰此迂闊也而何¶
以便吾&KR0059;是以心口相反所言與所行如出二人嗚呼聖¶
<pb:KR4d0365_SBCK_011-3b>¶
賢千言萬語教人存心飬性所以存飬此真實也豈以資¶
人之口躰而巳哉俗學至此遂使質實之道衰浮僞之意¶
勝而風俗之不競從之其䧟於惡而不知反者旣以妄終¶
其身而方來之秀習於其父兄之教良心善性亦漸漬汨¶
沒而堕於不忠不信之歸昔人有言今天下溺矣吾黨之¶
士猶幸而不盡溺於波頺瀾倒之衝纓冠束帶相與於此¶
求夫救溺之䇿則如之何噫宜亦知所勉矣或曰至誠無¶
息不息則乆積之自然如此豈卒然旦暮所及哉今有人¶
焉平生無以議爲而一日警省欲於誠學旋生用工夫則¶
前妄猶可贖乎曰無傷也温公五六&KR0010;時一婢子以湯脱¶
<pb:KR4d0365_SBCK_011-4a>¶
胡桃皮公紿其女兄曰自脱也公父呵之曰小子何得謾¶
語公自是不敢謾語然則温公脚踏實地做成九分人盖¶
自五六&KR0010;時一&KR0116;基之温公猶未免一語之疵也元城事¶
温公凢五年得一語曰誠請問其目曰自不妄語入元城¶
自謂予&KR0004;甚易之及退而自&KR1357;括日之所行與凡所言自¶
相掣肘矛盾者多矣力行七年而後成然則元城造成一¶
箇言行一致表裏相應盖自五年從遊之乆七年持飬之¶
熟前乎此元城猶未免乎掣肘矛盾之媿也人患不知方¶
耳有能一日渙然而悟盡改心志求爲不謾不妄日積月¶
累守之而不&KR0520;則凢所爲人僞者出而無所施於外入而¶
<pb:KR4d0365_SBCK_011-4b>¶
無所蔵於中自&KR0005;銷磨泯沒不得以爲吾之病而縱横妙¶
用莫非此誠乾之君子在是矣或曰誠者道之極致而子¶
直以忠信訓之反以爲入道之始其語誠&KR0002;未安曰誠之¶
爲言各有所指先儒論之詳矣如周子所謂誠者聖人之¶
本即中庸所謂誠者天之道盖指實理而言也如所謂聖¶
誠而巳矣即中庸所謂天下至誠指人之實有此理而言¶
也温公元城之所謂誠其意主於不欺詐無矯僞正學者¶
立心之&KR0004;所當從事非指誠之至者言之也然學者其自¶
温公元城之所謂誠則由乾之君子以至於中庸之聖人¶
&KR0002;大路然夫何逺之有不敏何足以語誠抑不自省察則¶
<pb:KR4d0365_SBCK_011-5a>¶
不&KR0116;而䧟於人僞之惡是安得不與同志極論其所終以¶
求自㧞於流俗哉愚也請事斯語諸君其服之無斁¶
　　　熈明殿進講敬天圖周易賁卦¶
&KR0143;曰賁亨柔來而文剛故亨分剛上而文柔故小利有攸¶
徃天文也文明以正人文也&KR0026;乎天文以察時變&KR0026;乎人¶
文以化成天下¶
　臣聞賁文&KR0346;也色相間則成文故柔來文剛剛上文柔剛¶
　柔相間所以爲賁賁離下艮上離之躰中以一柔間兩¶
　剛是柔來文剛艮之躰上以一剛乗兩柔是剛上文柔¶
　使獨剛獨柔不相爲用則不成文矣此言賁之卦義也¶
<pb:KR4d0365_SBCK_011-5b>¶
　天之文爲二曜五行&KR0090;緯交錯故曰&KR0026;乎天文此言天¶
　之賁也人之文爲三綱五常倫理次序故曰&KR0026;乎人文¶
　此言人之賁也以上像易&KR0143;大意臣竊窺先皇帝作圖¶
　之㫖以敬天爲名其於賁卦實摘取&KR0026;乎天文以察時¶
　變一條臣謹按圖義而爲之辭臣竊惟天一積氣耳凢¶
　日月星辰風&KR0040;霜露皆氣之流行而發見者流行發見¶
　䖏有光彩便謂之文然有順有逆有休有咎其爲證不¶
　一莫不以人事爲主時時世也&KR0143;易聖人不曰天變而曰¶
　時變盖常變雖麗於天而所以常變則係於時人君一¶
　身所以造化時世者也故天文順其常則可以知吾之¶
<pb:KR4d0365_SBCK_011-6a>¶
　無失政一有變焉咎即在我是故天文者人君之一鏡¶
　也&KR0026;鏡可以察妍媸觀天文可以察善否且如曆家筭¶
　日食云某日當食㡬分固是定數然君德足以消弭變¶
　異則是日隂雲不見天雖有變而實制於其時又如旱¶
　魃灾也才側身脩行則爲之銷去熒惑妖也才出一善¶
　言則爲之退舎天道人事實不相逺自古人君凢知畏¶
　天者其國未有不昌先皇帝深識此理故凢六經之言¶
　天文者&KR0124;聚而爲之圖以便&KR0026;覧且恐懼脩省焉聖明¶
　知敬嚴父之圖即敬天在此矣嗚呼&KR0154;其柰何不敬¶
　　此先生兼崇政殿説書日講篇也講篇非一如講詩¶
<pb:KR4d0365_SBCK_011-6b>¶
　　之定之方中一篇諷當時脩繕事今亡其辭云道體¶
　　堂謹書¶
　行實¶
　　　先君子革齋先生事實¶
先君子諱儀字士表生嘉定乙亥八月二十四日寳祐丙¶
辰五月二十八日殁于京次年九月九日封于郷之佛原¶
嗚呼天乎仁者夀有德者禄先君子乃止是邪不肖孤上¶
累先君子乆于旅飲膳醫藥失節用速禍非天實不德有¶
悪子至此釁戾丘淵身百莫贖柴骨欒心不自意偷視息¶
至今日得黽勉啚大事猶瀝血苫塊以字先德嗚呼尚忍¶
<pb:KR4d0365_SBCK_011-7a>¶
言之先君子甞考次譜系文氏繇成都徙吉五世祖炳然¶
居永和鎮高祖正中繇永和徙富川曽祖利民妣郭氏祖¶
安世妣劉氏考時用妣鄒氏繼母劉氏世有吉德郷以君¶
子長者稱一是方寸&KR0335;耕于子子孫孫先君子甞言滯學¶
守固化學來新以一革字志&KR0330;佩人皆稱革齋性愛竹依¶
竹闢一室傍竹居或稱竹居不肖孤聞之諸父先君子㓜¶
頴慧噐質端重進止如有尺寸書經目輒曉大義越時㪯¶
全文不一遺見郷曲前軰必肅容請益暨長天才逸發志¶
聞道嗜書如飴終日忘飲飱夜擎燈宻室至丙丁或逹旦¶
&KR0058;明挾冊簷立認蝇字不敢抗聲愕&KR0304;者人雖苦之甘焉¶
<pb:KR4d0365_SBCK_011-7b>¶
蓄書山如經史子集皆手自標序無一紊朱黄勘&KR0039;纎屑¶
促宻靡不到至天文地理醫卜等書㳺䳱殆徧手録積帙¶
以百揮汗呵凍弗斁鈎引貫穿㪯大包小各有條間質難¶
疑剖柝響應某事出某書某卷且指數以對爲文發持滿¶
無不的中機軸必巳出命意時娓娓談他事&KR0002;莾於尋繹¶
一援筆雲行水流無凝滯中年文氣益老拾汗漫歸諸約¶
不峭峭刺目有温醇渾厚之風焉閒居侃侃春意溢出顔¶
靣蚤事祖盡敬祖母&KR0278;㳺暮齒視薬膳卧興扶持華髪鍾¶
爱父&KR0202;母慈侍夙夜省燠寒一出忱意不視顔色爲肅愉¶
事継母篤至始終無纎芥間一家氣象藹如和風郷黨稱¶
<pb:KR4d0365_SBCK_011-8a>¶
孝於宗族厚待季父削藩町悲忻同情季父殁不幸子病¶
廢經紀其家撫㓜姪等巳子䟽從遺孤振翼之俾蒙于成¶
闢居居無居者&KR0010;時衣粒各有節度甞謂宗族一本&KR0105;不¶
得不恤愛范文正公義田記規模次第曰吾得志當放此¶
行之親婣孤貧者哀矜勞苦撫字無遺力䘮不克理辦之¶
棺至巳所服用&KR0162;以歛雖在䟽末次序情文各惟其稱與¶
人交好大躰不爲細家迫速戸外&KR0752;日滿絶甘分少無䟽¶
宻皆&KR0013;和氣交&KR0105;天至聞貧困患難赴急如不及忱意感¶
人有臨終握手欷歔流涕託之以孤者&KR0010;大比凢與大夫¶
待&KR0054;士選者皆有約首&KR0105;綿數科間不能與自&KR0162;貲籍其¶
<pb:KR4d0365_SBCK_011-8b>¶
名暨充賦就奉爲&KR0135;約所不及以意告傾巳有爲行資至¶
貸以應&KR0105;聲錚然對人氣語和易鄙夫窶人亦曲加體接¶
無一失聲氣去里有蹈非&KR0212;悉忠愛援&KR0105;開陳聞者感動¶
見後進片善奨予不容口孜孜誘掖如子弟給飦數&KR0341;畊¶
者多不輸寕令&KR0018;巳不忍直于有司蒔園漁池相傚無一¶
償亦不較間&KR0339;不武則曰彼貧且殆吾柰何攟之有竊&KR0018;¶
其貲去旣而困還不惟不加責恤其人終身&KR0005;作室絫木¶
齊垣時癘死多露骼惻然曰吾可無居人不可無歛匠棺¶
惠貧者&KR0010;賑饑随所有不給至市粟以應顛連無告過目¶
輙怵&KR0357;随力爲謀一日讀書至晏子敝車嬴馬事愀然曰¶
<pb:KR4d0365_SBCK_011-9a>¶
使吾族吾親吾郷人休休有餘至願也惜嗟再三家居門¶
䕃茂木睱日相羊芳隂間雅嗜茶煎㵸多手出時邀朋遊¶
文字語移日樂極浩歌縱奕視世間融融沄沄漠不介胸¶
次性凱樂惟恐咈人事經然諾雖不利於巳不悔一言話¶
傾盡肺腑無留蔵應酧一切任真事不可直濟或道以詭¶
御寕事不濟不爲耻巳勝語及不平辭和氣舒無忤色有¶
以欺心至知其&KR0059;不發且無章於人欺者多愧悔感泣人¶
皆嘆爲有德君子謂當於古人中求之誄者曰我公之德¶
言矩行䂓世智黄間我心坦夷市利血刃我範驅馳生平¶
所爲事皆可質&KR0017;神而無疑嗚呼是得其槩矣始天祥兄¶
<pb:KR4d0365_SBCK_011-9b>¶
弟㓜且長先君子不疾其不令昭蘇䝉滯納之義方日授¶
書痛䇿砅夜呼近燈誦日課誦竟旁摘曲詰使不早恬以¶
習于弗懈小失睡即示顔色雖盛寒暑不縱檢束天祥兄¶
弟慄慄擎槃水無敢色于偷自此名師端友招聘仍年至¶
時先疇給費乆之室罄力弗逮廼率天祥兄弟蔵脩于竹¶
居陳所衰籖軸俾抉精剔華鈎索遐奥董綱要竟日夕弗¶
倦雖貧浩然自怡有未見書&KR0186;質衣以市得書注意鑚砅¶
又以授天祥俾轉教諸弟繇是程督益峻書警語徧窓壁¶
如三尺在目見爲文章撥&KR1263;正氣輒不懌必維以法度天¶
祥兄弟奉嚴訓蚤暮侍&KR0176;下唯諾怡愉不趐師友或書聲¶
<pb:KR4d0365_SBCK_011-10a>¶
吾伊或歛&KR0109;各静坐潜諷或掩卷相與戚嗟人情世道此¶
時氣&KR0090;父母俱存兄弟無故天下之樂莫加焉&KR0010;乙卯天¶
祥壁俱叨與計偕時仲弟霆孫年十有六未試墨于窓曰¶
出師未捷身先死長使英雄涙滿&KR0109;竟以疾先撤&KR0068;一月¶
卒先君子及是擥涕竚眙悒悒痛悼天祥璧&KR0005;進禮部欲¶
董于征顧先君子&KR0152;子方新天祥璧復去左右恐益重哀¶
出可寛襟抱且旦夕定省得不缺不敢辭以臈月望行次¶
年天祥璧俱僥倖奏名夏五戊戌廷對踰挾先君子病暑¶
投凉劑立甦方徙一静室規便攝理甲寅集英賜第天祥¶
以不肖冐首唱歸拜寓舘移時之期集所越一日聞疾復¶
<pb:KR4d0365_SBCK_011-10b>¶
侵告于朝不俟命亟去侍藥省劄下玉音給假三日時先¶
君子雖病神色不改視脉者聚伺變&KR0049;僉曰無虞戊午向¶
申忽病革進藥卻弗服曰度吾不能起此疾汝兄弟勉之¶
天祥璧震怖號慟請命于天祈促齡壽親筭不&KR0023;命椎心¶
禱呼冀殞㓕以代又不&KR0023;命入夜寂然而逝嗚呼痛哉嗚¶
呼痛哉厥明畿漕聞于朝朝命官吏來治䘮事六月庚申¶
朔天祥璧奉柩出國門臮歸郷士庶人無不失聲痛嗟路¶
祭巷&KR0152;以返于先廬時七月癸丑也嗚呼先君子一至此¶
邪不肖孤二十有一載弟方冠且髫承顔菽水&KR0010;月㡬何¶
天乎不使終飬而蹙之于中身邪&KR0228;焉逆旅睇親舍越在¶
<pb:KR4d0365_SBCK_011-11a>¶
二千里外天乎不使終于正寝而忍至於客歛邪徃時征¶
衣拜堂上舉觴飲餞親賔祖道外期嚮何許天乎遂以是¶
爲永訣邪天祥璧奉貢剡時先君子巳哀仲弟不見孰謂¶
方階禄釡先君子纔見而禍遄作天乎天祥璧何以竊第¶
爲邪嗚呼不肖孤事先君子不孝奉起居無状有疾病而¶
闇不知不能積忱&KR0168;臆倉卒無以動天聽罪生不贖眥血¶
&KR0013;靣摧决肝胸顛頓躑躅裁以必死顧属纊一語忍痛受¶
命不敢不勉恐無以祗訓于前人以忝盛德廼相宅兆筮¶
曰吉排&KR0095;濡涕墳以竣役&KR0005;奉躰魄安焉嗚呼&KR0261;音容隔¶
幽隂終天而止矣先君子妃曽氏今男三人天祥璧璋女¶
<pb:KR4d0365_SBCK_011-11b>¶
三人懿孫淑孫順孫遺墨有寳蔵三十卷随意録二十卷¶
痛惟先君子利澤不施于人名聲不昭于時匪石遺德恐¶
乆遂沈泯天祥不揆不孝裒録事實沈痛刺骨荒忽惝怳¶
世有大手筆能表章幽潜光昭于無窮稽首百拜以請¶
　　　知潮州寺丞東巖先生洪公行状¶
東巖先生洪公盖陽巖先生文毅公族諸弟也文毅公以¶
&KR0012;忠遺直著聞當世其平生言論風㫖講切上下公未嘗¶
不在其間文毅公屢召不赴公浸嚮用輙落落不合去時¶
論稱爲二洪文毅公旣沒泉南文獻之望書属公識者謂¶
文毅公未爲者&KR0005;有爲也而公又不及大用以死天之生¶
<pb:KR4d0365_SBCK_011-12a>¶
才倐忽代謝安得不深&KR0099;於此叙次行事諗諸方來門人¶
之責奚以辭公諱天&KR0185;字逸仲自號東巖世晋江縣人嘉¶
定戊辰七月庚戌公以生生有異質沈静專一自少講求¶
㣲言通念曉柝乃巳故於經史諸子百家之辭無不貫串¶
文章自成一家以紹定改元薦于郷名聲振一時學子蹐¶
門願求模楷者日衆公坦明夷粹専以&KR0043;於道爲教逮事¶
王太母一夕疾甚殆公不解帶不交睫至剔股肉雜湯藥¶
進公一念之切通于神明然終身不以語人登淳祐七年¶
進士第&KR0004;筮卲武軍建寕縣尉發擿姦伏當官無所回撓¶
時有刼冦王&KR0002;曾嘯聚千餘人騷動兩路諸所委捕多畏¶
<pb:KR4d0365_SBCK_011-12b>¶
沮公&KR0108;不顧身提兵擣其巢一舉空之僞造成風爲楮幣¶
蠧公宻設方畧動中肯綮李&KR0002;聶凢三大黨與無不各就¶
&KR0350;薙獮之石壁胡公頴秋崖方公岳交章以公善状聞于¶
朝十二年循從政&KR0048;調連州推官未上寳祐改元㫖差監¶
惠民南局四年較藝南宫公考鏡詳宻精力不間晝夕所¶
賞㧞士多根柢理致當時號明有司公雖浸近周行然無¶
所附麗恂恂侃侃望之山立徐公清叟吴公燧馬公光徂¶
顔公頥仲俱剡上其能&KR0005;用矣㑹有言者徒歩西歸泊如¶
也六年淮閫擇士自從首辟致公爲属景定二年通班授¶
宣教&KR0048;知廣州香山縣至之日以教飬人才爲第一義脩¶
<pb:KR4d0365_SBCK_011-13a>¶
復大成殿明倫有堂主敬羙身賔賢豋俊有齋皆&KR0162;俸入¶
爲之歛不及民其爲政一裁於義俗譁徤戢其&KR0057;桀黠者¶
曰此囚牙訟師去則吾民妥矣邑以大治洪公勲趙公汝¶
暨雷公宜中及倉憲交以邑最上咸淳元年轉奉議&KR0048;二¶
年差監行在搉貨務都都茶&KR0163;四年吴公革馮公夣得趙¶
公順孫劉公黻皆以吏才爲薦差監都進奏院轉朝奉郎¶
馮公時爲刑侍及戸侍劉公應龍交委以書擬本部文字¶
公皆樂爲知巳盡于時上即位逾年&KR0004;政新美公輪當陛¶
對&KR0043;齋豫戒兾積忱意悟上心取虞廷君臣時㡬之説寓¶
規焉其一曰君心勤怠之㡬二曰人心離合之㡬三曰君¶
<pb:KR4d0365_SBCK_011-13b>¶
子小人消長之㡬四曰中國外夷强弱之㡬及朱文公天¶
理人欲之辨首尾二千餘言其辭諄&KR0232;懇切深刺腧髄玉¶
音嘆美又言泉有屯戍左翼一軍乏興之害米舟捜糴生¶
變之虞而朝廷籍沒翁林二氏之田可&KR0010;得榖萬斛以紓¶
戍卒兩月廪食或有不濟寺院及單丁住持令本州覈實¶
區䖏併撥爲軍餉之&KR0135;餉足則糴寛糴寛則米通民永無¶
貴糴患矣朝論翕然以爲論事有陽巖風除大理寺簿五¶
年轉朝散&KR0048;知潮州公之在潮也視民事如家視敝政如¶
巳疾&KR0162;金以&KR0073;學廪傾囷以粟饑民梁川以利病渉知無¶
不爲爲無不盡潮與漳汀接壤塩冦輋民郡聚剽刧累政¶
<pb:KR4d0365_SBCK_011-14a>¶
以州兵單弱山徑多蹊不能討公應變設竒降者相属又¶
欲於接境置屯多者三百人少者二百人掎角爲援郡爲¶
創撙節庫以贍之具有條畫悉以言于朝并下之漳汀放¶
此且嚴保伍之令以澄其源大抵公智慮深逹如&KR0043;&KR0005;持¶
重而規畫綿絡不以鄰爲壑也又潮有護田舊堤多囓於¶
水貤俸與民築石爲堤民號之曰洪公堤且刻賦頌其旁¶
曰此我公東巖生佛所爲也去之日垂髫戴白者擁車下¶
不忍去公雅意林壑至是則曰吾可優㳺樂吾真矣九年¶
得㫖主管華州雲䑓&KR0026;公時益暢於詩數與婣族觴詠從¶
從容而學徒有志於考德問業者多授以外聲利及終身¶
<pb:KR4d0365_SBCK_011-14b>¶
受用之要暇日登臨徜徉愛南安之間風氣明秀取所謂¶
小陂山者曰樂哉斯丘我死則塟焉預&KR0346;美檟治壽藏澹¶
然塵外蟬蛻之意十年正月公始属㣲疾即乞以本官生¶
前致仕八日忽索水自浴衣冠休于正&KR0230;翛然而逝嗚呼¶
&KR0002;公者可謂啓手足而不亂其風流篤厚真足以追配文¶
毅公於九原而無怍者矣某於公之門實丙辰省屋諸生¶
戊辰之春待罪中朝諗日拜公床下矣未及而去國然於¶
公之踐脩出䖏之槩盖心識之共惟穆陵豐&KR0622;菁莪之澤¶
&KR0386;育天下天下士蝟然勃興温陵邈在海隅人物相望陽¶
巖之氣節煥發乎其前東巖之抱&KR0018;翼承乎其後使二公¶
<pb:KR4d0365_SBCK_011-15a>¶
誠得盡展拓又未知孰後孰前也嗚呼今復見斯人哉曽¶
祖遇妣陳祖德明妣李父伯道贈宣教&KR0048;妣陳贈安人元¶
妃陳先二十六年卒贈安人継趙封安人先三年卒子男¶
&KR0063;午&KR0063;申&KR0063;夀俱業進士女四適胡登龍丘公賜王毓竒¶
一尚㓜&KR0063;午力斈克肖&KR0053;拾公遺稿&KR0002;干卷曰東巖集蔵¶
于家&KR0005;以是年十月巳未奉治命以塟趙安人附殯&KR0063;午¶
千里貽書俾某状行姑序其本末以俟立言之君子謹状¶
　　墓誌銘¶
　　　知韶州刘容齋墓誌銘¶
咸淳四年四月十二日容齋先生刘公元剛卒于家年八¶
<pb:KR4d0365_SBCK_011-15b>¶
十有二先生官至郡守死之日㡬無以為歛附扵身者稱¶
家之有無郷黨之士莫不髙先生之風而哀其志焉其邑¶
子文天祥與人言欷歔慷&KR0099;重懼前軰言行乆逺沈泯無¶
以訓來者㑹其子昌孫以先生状來請銘某雖不敏其可¶
以辭先生字南夫一字南强世為吉州吉水縣人治毛氏¶
詩早為郷校知名士嘉定十年入太學後六年登進士第¶
授迪功&KR0048;信州永豐縣主簿陞從政&KR0048;調静江軍莭度推¶
官丁外艱服除差江州教授兼濂溪書院山長自故丞相¶
董公槐今丞相江公萬里以下舉親民五貟淳祐五年班¶
見以通直&KR0048;知抚州崇仁縣縣政以理民以佛子為謡先¶
<pb:KR4d0365_SBCK_011-16a>¶
生奉母夫人在官間日與其弟自提板輿相羊爲娱邑人¶
化之以憂去十年通判鄂州以磨勘轉奉議郎承議&KR0048;董¶
丞相當國入爲左蔵東庫時将薦先生試舘職㑹董丞相¶
去不果&KR0004;東庫日進㑹于&KR0083;&KR0002;干丁丞相以&KR0208;辦爲才風¶
有司頓増十萬先生以職力争忤其意展磨勘兩年出爲¶
㤗州&KR0264;差通判景定元年某月差知昭州皇上登極轉朝¶
奉郎適郡當次稱疾不果行㫖差主管建昌軍仙都&KR0026;居¶
二年再任自江上平凢&KR0096;奸用事所擯斥朝廷奨㧞殆盡¶
時論以先生爲屈未㡬詔還磨勘月日駸駸向用而先生¶
前一月逝矣嗚呼豈非命邪早刻意詞科書無不讀其餘¶
<pb:KR4d0365_SBCK_011-16b>¶
佛老精言亦各深到平生居官所至清謹家無餘貲蕭然¶
環堵四方學者執經問字相繼于門先生誘掖懇懇不啻¶
父兄之遇子弟&KR0057;工爲文章雖逰戱之筆鮮不竒古江湖¶
之士得品題一語足自表扵其徒與人盡恭應接終日無¶
倦意客至雅言之外談玄演空聞者徃徃忘去世人以聲¶
利爲門戸先生惡之如惡惡&KR0424;登第垂五十年郡縣官吏¶
知敬先生不見其可畏出入不設車徒間歩行井陌中不¶
以爲苦甘心屢空以至死而不悔噫此真所謂善人長者¶
矣曾祖致道妣周氏祖圭妣李氏考次朔累贈至奉直大¶
夫妣陳氏熊氏俱贈恭人妃凃氏先十六年卒贈安人子¶
<pb:KR4d0365_SBCK_011-17a>¶
男三人昌孫其長也次信孫愚孫皆蚤世女長夭次適太¶
學生陳應發又次適進士胡淵孫男一人洵武女一人許¶
適龍氏以某月某日塟某縣某郷某里之原遺墨有詩書¶
孝經論語孟子演義&KR0002;干卷詞科&KR0124;稿&KR0002;干卷客齋雜著¶
&KR0002;干卷家庭謾録&KR0002;干卷任左蔵日以孝經論語孟子演¶
義上進有㫖降付資善堂銘曰　文彪彪德恂恂貴如單¶
門死如齊民約而家豐而身我作銘詩永懐古人¶
　　　義陽逸叟曾公墓誌銘¶
公諱珏字天&KR0236;號義陽逸叟天祥外王父也天祥不肖頼¶
公教誨由記事以來周旋三十年於公無所不知盖至於¶
<pb:KR4d0365_SBCK_011-17b>¶
其䖏死生之變然後知他日&KR0026;公者未盡而公誠有大過¶
人者焉嗚呼異哉公性頴悟志不樂凢近讀書百家雖渉¶
獵靡不通逹所自得徃徃於佛老氏其見之服行敬恭神¶
天一言動不輕口不御肉月常十四五對人敷闡玄寂四¶
座輙悚然傾聽最後遇異人與語㡬欲棄人間事求長生¶
之術年踰六十始聞正學恍然自失死生之說&KR0294;神之情¶
状講探幽&KR0396;頓改吾意旣卧疾服藥外無所問戒左右勿¶
以巫祝從事間祈禳厭勝揜公不知公&KR0116;輙撫床怒呼病¶
日乆骨立如束聲&KR0269;精爽不變兾猶足支&KR0010;月一日召天¶
祥至公乃鈎稽卜筮指諸掌曰今日老夫當訣故令爾來¶
<pb:KR4d0365_SBCK_011-18a>¶
時聞命震愕止公勿易言公曰吾豈不省事哉形神合則¶
爲人吾形憊乆矣今腰足如㫁心火益燥神且㳺散居常¶
謂不識死死則如是又曰始吾崇信異説今且死目中無¶
怪見顧二子令必不爲佛事周身一切雖絲縷亦公所䖏¶
分殯宫哭位與凢䘮塟祭具有成説天祥弟璧任京府尹¶
椽公口授數十言令爲書遺之强起字&KR0083;尾句讀筆畫曽¶
不㒹錯集諸孫各付謹&KR0346;語令羅拜床下辭去衆泣漸&KR0045;¶
公曰死生如晝夜不足多憾麾止之索酒飲之三連三言¶
曰吾真去矣聲脱口而逝嗚呼隂陽魂魄升䧏飛&KR0045;氣之¶
適至雖夣寐莫適爲主公幽明隔呼吸而從容&KR0002;此世&KR0014;¶
<pb:KR4d0365_SBCK_011-18b>¶
言死者不少此非甞試事臆度料想靡所依㩀公去來一¶
息實天祥所親見道之粲然莫此深切嗚呼異哉嗚呼異¶
哉公事父母孝待族婣以厚與人交乆要不忘倜儻尚義¶
不事生産作業惻&KR0046;貧困能推食解衣議論剛正好靣折¶
人不藏怒&KR0043;怨有古君子之風焉公有子有孫早授家政¶
天祥旣奉偏慈迎公就飬居數年甚適間出徐歩幅巾野¶
服人羡其&KR0278;㳺公亦論文賦詩圍栱命酒自謂天壤間陶¶
陶人也得疾於景定辛酉二月九日始復正寝殁之日壬¶
戌二月癸丑得年七十有二曽氏世家旴江徙吉之㤗和¶
梅溪族號長者曽祖&KR0022;寕祖知和考昌&KR0096;妃張氏先公十¶
<pb:KR4d0365_SBCK_011-19a>¶
九年卒子二棐榘女四適錢光延康師顔于天秩其仲天¶
祥母也孫男六端孺淳儒文孺俊孺良孺明孺女一適郭¶
泳曽孫甫申以次年九月丙午塟吉水縣永昌郷藥陂之¶
原成公志也&KR0004;公先世重卜塟塟師譸張爲幻封鬛無定¶
居公憮然曰吾詎忍吾先至此吾不可自求之乎乃從兄¶
瑾載資越竟旁叅&KR0054;扣逾十年得其說以歸由是髙曽而¶
下一奠不再徙公對塟師言甞斷㫁不可不售不傳故秘¶
莫得聞焉公命未革命天祥曰老夫一日不起無潜德傳¶
世記&KR0010;月非爾其誰属臨終申其詞再三天祥泣不敢當¶
重念靖節作孟長史傳東坡書程公逸事徃蹟漫㓕猶勤¶
<pb:KR4d0365_SBCK_011-19b>¶
追述矧公靣命惡得辭顧方繋官于朝不&KR0023;哭拜填祖营¶
視丘&KR0590;南望欷歔輙紀家世行實而表其死生大事爲誌¶
并爲銘銘曰　維二氏之蔽於死生&KR0006;小其用於一身一¶
䧟溺而忘返&KR0006;鮮不惑於恠神公曰昃之離&KR0006;羗出駁而¶
入純㣲臨絶之琅琅兮公㡬混於常人朝聞而夕死&KR0006;何¶
憾乎幽&KR0256;藥陂之欝欝&KR0006;遺躅之所經存而以爲志&KR0006;殁¶
&KR0005;以爲寕既固既安以利嗣人&KR0006;萬古萬古如斯銘¶
　　　羅融齋墓誌銘¶
廬陵有&KR0046;君曰融齋羅公嗚呼可謂有德人矣予甞詣公¶
入其門肅肅如也僮僕訢訢如也公出雍雍如也坐申申¶
<pb:KR4d0365_SBCK_011-20a>¶
如也語愉愉如也予聞公燕居之槩晨起盥櫛畢正衣冠¶
堂中就胡床坐不隋不&KR0029;&KR0770;然終日雖盛寒暑以爲常不¶
好狎不侵侮無易由言對賔客賔客或不自持左右置司¶
馬公家訓一通保家擇婦常自以爲名言閨中無敢疾呼¶
女&KR0032;無敢近几席執事左右唯諾無敢涕唾諸子無敢晏¶
起早卧聞公&KR0259;衣聲欬就學惟恐後夜至公所各以所業¶
次第誦説奨掖磨厲交發互出凛然義方之意由是吾里¶
之言家法與善教子者皆曰羅公羅公云公生而頴發五¶
&KR0010;即篤志强記容止如成人旣長嗜書忘寢食爲文不事¶
銛巧惟意所到自然成章學書入揩得蔡氏風度蚤有意¶
<pb:KR4d0365_SBCK_011-20b>¶
塲屋四詣京師試諸生晚年始以此事付兒軰然公所爲¶
強學者雖老且病不衰也公未弱冠而&KR0012;經紀門戶即不¶
爲細家迫速先世積逋劵如疊一日悉&KR0140;炎火曰是先人¶
所親厚其一切勿問聞者義其勇宗族親黨孤子者貧乏¶
者或給之田或予之金終其身恩意浹至外内無間言四¶
屨滿戸外設榻無虚日推食解衣至者無不得分願而去¶
&KR0010;青黄不接㑹其閭里輟時直㡬半隆寒給散有差環公¶
之境無以饑告郷鄰有難畢力排解㡬㣲不見顔靣不摘¶
抉人過有&KR0018;公者未甞示以聲色其人乆之自愧悔有愧¶
悔且死而恤其妻子益恩者與人語傾盡肺腑巳諾必誠¶
<pb:KR4d0365_SBCK_011-21a>¶
不以利害爲二三其忠信如此戒庖厨勿殺凢登諸爼者¶
悉自外致有生饋禽魚必解放之其仁厚如此自奉不逮¶
中人衣服十有餘年不改亦不煩澣濯其儉素如此里之¶
稱公無大小必曰君子長者有不善相戒勿爲公所知嗚¶
呼真可謂有德人矣公之中身諸子各㧞頴而起其一兩¶
名薦書登開慶元年第調臨江軍清江縣主簿公時敕簿¶
君曰汝爲亷吏即不辱吾子簿素脩謹聞訓益厲有名聲¶
於時生母蕭氏以上夀&KR0236;封孺人諸孫競秀長㓜五葉人¶
世樂事畢赴一門天之扶持吉㐫悔吝先定如&KR0433;&KR0027;以公¶
平生孰不可書獨嚴重整肅能使人鄙慢消去福德莫盛¶
<pb:KR4d0365_SBCK_011-21b>¶
於此昔伊川見人静坐輙嘆其善學徐節孝因安定頭容¶
直一語自此不敢有邪心使公得二先生爲之依歸因其¶
資以至於道所成其可限量乎哉公諱士友字熹善一字¶
晋卿融齋所自號景定元年該明堂恩告授承務郎致仕¶
咸淳二年二月十四日終于正寢年六十有八遺文有史¶
編十卷諸家詩躰十五卷羅氏由金陵徙吉之吉水五世¶
祖居廬陵之新安曽祖暉祖時英考莘老妣孫氏趙氏妃¶
蕭氏封孺人子男五人濬煜植畊垕畊簿君也再調贑州¶
濓溪書院山長女一人汝順適今文林郎新廣南東路提¶
&KR0039;刑獄司幹辦公事周夀申先公卒孫男十人女六人曽¶
<pb:KR4d0365_SBCK_011-22a>¶
孫男二人女一人俱㓜卜以四年某月某日歸于順化郷¶
三陂周家山之原其孤前期請銘於予予視公丈人行也¶
公之子於予同充賦於予弟璧同年進士予之任江西臬¶
事也以公子上之公車通家孰先焉矧公行&KR0105;著於郷則¶
所欲稱美而論撰之者豈獨孝子慈孫之心哉銘曰　不¶
言躬行萬石君教子義方竇禹鈞行其庭不見其人雖無¶
老成人尚有典刑¶
　　　封孺人羅毋墓誌銘¶
廼咸淳九年廬陵融齋居士羅氏生母滿百&KR0010;融齋之夫¶
人時年七十六白髮在堂事百&KR0010;母如婦禮子孫孫子環¶
<pb:KR4d0365_SBCK_011-22b>¶
侍起居爲男女三十有竒予郷稱慶門必曰新安羅氏其¶
年二月朔予從里中士奉幣載酒拜百&KR0010;母堂上母荅拜¶
諸孫皆拜飲母毋釂酢賔諸孫各執從旣成禮夫人視予¶
年家子不聽去爲之留三日爲詩以歌其事好事者或爲¶
圖以傳國家承平休飬生息用康于人眉夀無有害傳曰¶
豊水有&KR0622;數世之仁也夏予&KR0005;指于湘未數月聞夫人訃¶
欷歔失聲問百&KR0010;母安乎曰安母于今盖百踰一矣夫人¶
&KR0005;塟其孤以是母命來請銘予後母生六十三年得載筆¶
承命銘夫人自昔能言所未有廼叙次其凢繫之辭夫人¶
姓蕭氏吉水人曽祖琢祖曽父異郷貢進士妣廖氏繼張¶
<pb:KR4d0365_SBCK_011-23a>¶
氏徐氏歸承務&KR0048;致仕士友是爲融齋居士先七年卒子¶
男五濬先五年卒煜植畊脩職&KR0048;前監行在奉口酒庫垕¶
女一適儒林&KR0048;侍班周夀申先二十九年卒孫男九宷寯¶
宦寔寓宜紹顥平女十一長適張棟曽孫男七舉孫頴孫¶
元孫滿孫怡孫真孫復孫女二夫人以庚申明禋恩封孺¶
人卒之年七月十日次年十二月某日封于所居里柘逕¶
之原銘曰　昔唐夫人之爲崔母&KR0006;逮事長孫皇姑&KR0006;姑¶
年髙嚙落以枯&KR0006;升堂乳之劬劬&KR0006;姑曰婦恩之不可孤¶
&KR0006;願世世子孫之不渝&KR0006;夫人五世崔如&KR0006;母年踰百崔¶
所無&KR0006;胡不與夀爲徒&KR0006;爲此母憮&KR0006;爲夫人吁&KR0006;¶
<pb:KR4d0365_SBCK_011-23b>¶
　　　鄒月近墓誌銘¶
廬陵南方之上㳺支水自贑興國而下曰冨川鄒氏族焉¶
鄒故出范陽五季始有籍斯土有昶者冨而禮瀘溪王公¶
平園周公誠齋楊公艮齋謝公皆與之㳺川流在門能不¶
愛重貲疊石爲屋以脫徃來於戹周公記之一時稱爲長¶
者其殁也文敏洪公銘其墓鄒氏福禄方來而未艾長者¶
之所種植也昶生&KR0005;仕&KR0048;時飛甞伏闕上&KR0073;民十䇿時飛¶
生大淵大淵生澹是爲月近君月近云者君以名亭而郷¶
人因之以爲號也君蚤孤母張氏勤儉自&KR0035;立紹定辛卯¶
該東朝恩以夀封安人君於其時奉親愉愉無子弟之失¶
<pb:KR4d0365_SBCK_011-24a>¶
張氏殁始經紀家事循循如不勝衣人不見其聲色而充¶
盈&KR0073;大之福自然日進而不止族黨之不自給者親戚之¶
無所歸者朋友之逺&KR0229;而不能行者君意性所到皆能随¶
事爲義&KR0002;夫脩浮梁甃通逵&KR0010;發廪以倡賑荒守望有警¶
則裒丁以耀于衆皆義之凢也俯仰三十年矣君於其間¶
無郷曲之過君性最緩或以佩弦進曰吾豈不知出此吾¶
所見呌呼號呶自取僨敗者衆吾誠緩不失事盖老而益¶
審焉然君終身無悪名變容動色之警不及乎其門&KR0278;㳺¶
和平永保終吉嗚呼真可謂長者孫矣君字次清登仕&KR0048;¶
生嘉定元年六月丁酉殁咸淳元年九月巳未配吴氏迪¶
<pb:KR4d0365_SBCK_011-24b>¶
功&KR0048;江州司戸叅軍懋之女子三文孫振孫俱登仕郎癸¶
孫㓜卜以四年正月塟于順化郷新安社之原其&KR0012;前期¶
以奉議&KR0048;劉君惠祖状來乞銘劉君戚也聞而知之予君¶
鄰也見而知之敢無以銘銘曰　長者之澤子孫頼之去¶
之百年有以似之天於善人&KR0154;不壽之善人有後天&KR0005;與¶
之¶
　　　鄒仲翔墓誌銘¶
景定五年予奉親髙安除提&KR0039;江西刑獄謝弗拜適冦起¶
興國之東廬陵犬牙相錯所在騷動余所居郷一閧千室¶
大家以去爲望鄒君仲翔中人之金也率郷人柵東門山¶
<pb:KR4d0365_SBCK_011-25a>¶
爲備山下阻衣帶水君恐倉卒渉者爲魚梁浮梁以濟明¶
年春冦一日蓐食行三百里薄太和之王山距余郷半舎¶
而近郷人扶携老稚走險㣲一不善脫君經紀山寨當是¶
時一郷之命懸於君訖冦去君保護無有害時余避節弗¶
&KR0023;命㑹樞宻督以捕逐文移旁午余以郷部嫌&KR0005;重以請¶
&KR0099;然曰柰何以我辭受坐視龍蛇爲赤子困乎於是即日¶
受印下令㑹兵諸山寨皆署長君與焉未㡬冦平余罷歸¶
里于溪之上游斬荆莾燔椔翳得竒&KR0026;焉君欣然從予山¶
中匹馬一童朝至而暮忘歸率以爲常余每集賔從君輙¶
在其間聞余語中理解未甞不解頥間從余言人生何爲¶
<pb:KR4d0365_SBCK_011-25b>¶
碌碌棄家事從公㳺可乎余謝非余所知君曰吾意决矣¶
乃盡以伏臘属其子而頺然以休訪予南北厓某水某丘¶
&KR0002;&KR0005;終身焉癸酉夏四月余行湘君送余於香城後一月¶
君以疾死余聞之欷歔不自禁湘之歸也未及門望見其¶
子來哽不能言嗚呼余豈&KR0059;君君與人必以情聞義輙赴¶
見有不善靣折不少回而不蔵怒不&KR0043;怨曠如也君雖赤¶
手起家而好施出其性&KR0010;饑發粟給其比鄰二百戸能&KR0162;¶
殖以自損道太和甃十里道廬陵甃六十里衣寒者食饑¶
者病者饋藥死者予棺䘮無歸者塟其&KR0095;度其能爲輙不¶
少&KR0532;君之族前有長者以善植門爲益國周文忠公所知¶
<pb:KR4d0365_SBCK_011-26a>¶
去之百年風流相接焉余甞謂君慈而樂舎大率浮屠家¶
所尚至臨難急病能禦灾捍患以有德於郷閭大夫士或¶
愧之君名鳯仲翔其字世爲富川人曽祖大明祖人傑考¶
世興妣梁氏娶蕭氏梁氏皆先卒子男一人曰成女三人¶
適郭鏐王鎔劉鋒孫男二人夣龍復生君得年六十有四¶
以甲戌十一月某日塟于其郷沙洲平之原治命也君之¶
先人甞卜地于東門山之下曰吾父塟于是泝山而上爲¶
龍頭得一丘焉曰吾蔵骨焉吾後其興乎君晚而優㳺有¶
子治生有孫業于學咸以爲驗銘曰　東門之原君之父¶
&KR0006;東門之麓君之母&KR0006;東門之巔君所構&KR0006;瞻彼東門相¶
<pb:KR4d0365_SBCK_011-26b>¶
爾後&KR0006;¶
　　　樂庵老人劉氏墓誌銘¶
余讀漢陸賈傳甚羡余鄰翁樂庵劉氏賈擇田地家好畤¶
出槖中千金析其五男安居過之數擊鮮十日而更以夀¶
終余甞謂人生晚福優㳺宜莫如賈當是時韓彭爼&KR0701;鄼¶
侯周勃猶不免械繋求爲賈一日得乎翁生四子皆有才¶
智四十年即棄家政就飬諸子以次第循環五日一更其¶
設饌務爲相髙惟恐不得其&KR0172;心翁饑來得食渇來得飲¶
早眠晏起一切不顧人間事惟時時接方外士講鉛汞之¶
術間取松栢惟意咀啖翁年過七十而顔色如童攝生有¶
<pb:KR4d0365_SBCK_011-27a>¶
&KR0135;焉或爲陸生作新語爲漢逹官非翁匹余曰不然賈艱¶
難&KR1151;項間從馬上公爲客一再使越﨑嶇萬里翁生於世¶
長於世老於世不出郷終其天年有樂於其身無憂於其¶
心設賈復生校翁失得未必以彼易此翁又有數事異甚¶
里傳&KR0017;車鳴者未夜相戒威明屏息户内翁開樓大呼願¶
見&KR0017;車卒無有有神以禍福驚人翁過其祠持牛炙如常¶
人莫不危恐翁休休如也甞有所营造忌某星直某方翁¶
曰犯者殆乎請身當之某星迄不驗爲子簡婦或云婦不¶
利於長翁不爲奪自是諸昏嫁曆家說格不用中年卧疾¶
家人&KR0059;召女巫謀爲厭勝翁㢘知之强起逐之出門未属¶
<pb:KR4d0365_SBCK_011-27b>¶
纊翁黙自念作其像賛&KR0002;辭而逺逰著顧左右曰吾死勿¶
事緇黄吾志也醫以藥進麾使去問日入乎曰然反靣而¶
逝江南之俗尚&KR0017;其人畏死而信巫翁能自不惑非由耳¶
傳口授殆一至之性然也翁名&KR0022;美字才卿樂庵其自號¶
也始祖邽長沙人爲吉州刺史家西昌九洲後徙廬陵富¶
川三世曰德逺文煥子玉妣曽氏娶陳氏先三十七年卒¶
&KR0071;祁氏其子孫實蕃濟生機洪生桂槐植模深生朴柚郷¶
貢進士浩生樞楫槐復生癸孫女二適于夣牛曹雷應孫¶
女五適鄒曹許曹羅一㓜翁八&KR0010;䘮母十六&KR0010;䘮父移其¶
事父母事兄長終身&KR0010;時上丘塜拜祖禰率諸後生尚有¶
<pb:KR4d0365_SBCK_011-28a>¶
典刑翁富壽安逸推其一念孝友殆命物所知諸孫方&KR0005;¶
以詩書大其門翁必爲人宗乎翁生慶元戊午二月庚午¶
殁咸淳癸酉正月丙辰後二年正月塟干享化郷鳬塘之¶
原余家距翁一垣翁年吾祖之下吾父之上諗翁有年數¶
矣深與余游且厚來請銘銘曰　其生也有涯其死也有¶
時爾世其昌匪我銘其誰¶
　　　劉定伯墓誌銘¶
余東家詩人劉君定伯&KR0124;晋宋間矌逹自余辟山水南北¶
崖落然不可人意君時從予招或不約徑造至則善爲言¶
譚名理蠭出意所左右辯者不可詰江山朝暮四時之變¶
<pb:KR4d0365_SBCK_011-28b>¶
嘲詠賞嘨興出物外常使人諷念不可忘嗜奕最入幽&KR0396;¶
兎起鶻落目不停瞬解剥摧擊其&KR0020;如風&KR0040;不可禦勝敗¶
不落一&KR0015;飲酒可一二斗酒酣浩歌聲振林木或&KR0300;冠袒¶
禓旁&KR0002;無人或鼻息雷鳴徑卧坐上君豪縱沛然以爲自¶
得當其樂時不知天之髙地之下老之&KR0005;至焉爾予前在¶
宣州君以詩來思致清邁恨不即&KR0300;印綬從君煙霞之表¶
旣歸君好日以怡詩日以張大於是盖年五十三矣廼孟¶
夏一日過予極論當世事抑&KR0045;不少挫詰旦報曰君痰厥¶
逝矣予駭亟視之不復可爲&KR0152;失聲狂三日不能止非予¶
爲然凢與君交者談君輙揮涕里之人不問倪旄嘆傷如¶
<pb:KR4d0365_SBCK_011-29a>¶
出一口噫可人在天地間&KR0294;神所忌邪君長身五尺餘堅¶
壮耐寒暑&KR0161;髪如&KR0238;性落魄不問家事家才三四口粗了¶
伏臘不爲求&KR1151;有錢輙不惜雞&KR0112;送客無虚日朋友有無¶
相通急難於我乎赴平生於人無諾責郷人有爲芥蔕君¶
一語輙化有不善開譬之無以爲望和氣薫浹蒸然善鄰¶
一&KR0010;半爲四方客主君者所至&KR0300;轄惟恐亟去雖兒童僕¶
厮無不誠愛君者君破崖岸削邉幅不爲拘拘孑孑至道¶
理所在&KR0192;然守之不變其執䘮爲孝子按䘮禮門内不入¶
緇黄一子二姪命以先疇&KR0438;分而三無&KR1151;縮薄厚子曰敢¶
不共命姪曰敢固辭一家興仁興遜郷曲相傳爲盛門非¶
<pb:KR4d0365_SBCK_011-29b>¶
好德疇至是君始祖邽長沙人爲吉州長史家于西昌之¶
九洲十世祖德逺徙廬陵富川君之三世曰文煥子玉&KR0022;¶
賢妣鄒氏娶張氏子男梓女淑容適彭天麟卜以次年咸¶
淳癸酉十一月壬辰封于淳化郷扶竹坑楓&KR0035;搪之原君¶
名澄定伯字也自號前村有詩集自編曰前村&KR0004;稿君詩¶
不爲深苦而清㧞雄徤如其爲人有子能力學不墜義方¶
君死何憾予所憾者君死獨何蚤泣而爲之銘銘曰　其¶
堅也驟折其勁也蚤摧命之&KR0391;㐫匪繋其材生也逹死也¶
何怛君墓我銘我心則結¶
　　　王推官母仇氏墓誌銘¶
<pb:KR4d0365_SBCK_011-30a>¶
東廬王先生母垂塟命其門人文某銘噫某何以銘先生¶
之母之墓哉廼景定三禩進士䇿御前某以覆校待罪殿¶
廬一日&KR0004;考官第一卷擬上一覧某稍細復之傳&KR0026;同官¶
驚訝得人㑹一字近廟中嫌名某以才難白詳定官請所¶
以䖏臨軒之日賜出身乃吾東廬先生也嗚呼使先生以¶
名第取先天下歸拜母堂上斷機調熊庶㡬夙昔乃累先¶
生以不釋乎此某其何以銘先生之母之墓哉雖然事孰¶
爲大事親爲大守孰爲大守身爲大使先生失身爲親憂¶
雖髙科如之何先生雖不得髙科爲臣忠爲子孝身在焉¶
親固榮也諗先生曰然銘無所辭銘曰母性&KR0311;氏世居廬¶
<pb:KR4d0365_SBCK_011-30b>¶
陵之白沙考諱彦誠生二十二年歸于贈迪功&KR0048;致政君¶
諱化&KR0096;逮事姑兩世左右無違祭塟以禮相夫子貞調娱¶
中和靡失節度子始就學篝燈夜分督厲吟諷及&KR0018;笈從¶
師端以上手自紉綴連寒暑彌不倦以子入大學甲寅明¶
禋封孺人從子赴永州戸曹禄飬夀康稱其命服咸淳七¶
年三月十九日終于家年八十有三子二長大琮先孺人¶
一年卒次國望從政郎前&KR0061;州軍事推官女四一夭二適¶
李穆之三適蕭應祥四適劉起岩二與四先卒孫六男長¶
困餘未名五女長適劉煥次許彭麟餘㓜九年三月壬申¶
厝于城西黄膄山之原是爲銘¶
<pb:KR4d0365_SBCK_011-31a>¶
　　　贈承事&KR0048;徐溪荘墓誌銘¶
咸淳九年夏六月壬午朔天子親擢徐君卿孫爲監察御¶
史旌縣最也於是某不佞適叨一節按部湖右親見衡山¶
之父老子弟歌思遺愛餘績於嶽雲湘波間皆曰徐公字¶
我民六年我父母之其敢忘及聞聖天子所以褒擢選表¶
又皆手額距踊爲朝端賀爲天下賀某退以語客曰麟仲¶
信才且賢何以得此於邑之人去而不忘如此哉木則有¶
本水則有源&KR0002;靈芝俄現醴泉滃出居然瑞世其鍾和孕¶
秀豈伊一夕之積盍相與論其世可乎客曰徐氏居清江¶
於廬陵東西家御史君之考曰溪荘公溪荘公厚徳人也¶
<pb:KR4d0365_SBCK_011-31b>¶
余聞而心識之亡何麟仲自京以書走湘抵某曰卿孫不¶
夭生而二十有五年而先妣即世又五年先人棄其孤露¶
濡霜降於今二十有五年禄飬弗可及也欲報之德罔極¶
柰何今不肖&KR0012;藉先人之教有位于朝乃去秋九月天子¶
有事於明堂推&KR0236;&KR0124;恩我先考妣實該&KR0004;贈惟先世之志¶
行事治未有以詔子孫傳無窮敢稽䫙下拜以請某發書¶
愴然念所見聞不謬因不果辭乃摭御史君所撰行&KR0274;而¶
書之徐氏祖伯翳宗&KR0367;王&KR0367;王子孫散䖏徐楊二州間江¶
右之徐以南州髙士重其後泝豫章而上今家清江縣崇¶
學郷之檀溪溪荘公諱森字壽叔曽祖諱徹祖諱源皆&KR0046;¶
<pb:KR4d0365_SBCK_011-32a>¶
而能詩考諱大經桂山謝公題其所居曰溪雲小&KR0046;里人¶
因稱爲溪雲先生溪雲性嚴介家人嗃嗃然好客車轍滿¶
門溪荘天分寛平春和玉温撰杖屦侍琴瑟書冊左右色¶
飬無違族居千指融融怡怡無一間言少㳺郷校文聲籍¶
甚嘉定丙子待試成均繼以詞賦爲郡諸生第一士論翕¶
然中年幹蠱用譽晚謝塲屋益雅淡謙謹䟽戚一致未甞¶
言人過失其尊尊親親賢賢老老㓜㓜無不得其&KR0172;故郷¶
里逺近一以吉德厚善歸之而徐爲德門矣淳祐壬子得¶
末疾越五年殁實寳祐丙辰十二月三日也享年六十有¶
七妃熊氏豐城著姓既歸奉尊章相夫子主饋治家延師¶
<pb:KR4d0365_SBCK_011-32b>¶
教子賔嘉䘮祭常黽勉有亡間必如禮乃止有昔人剪䯻¶
斷機風子男二稺孫先七年卒女二適黄一鶚鄭一䕫孫¶
男三垕震必茂震亦早卒女二曾孫男二以開慶巳未十¶
二月奉二柩合塟于所居之西園嗚呼家之&KR0005;興非必其¶
先世有竒節異事足以聳動流俗耳目也風流篤厚之意¶
多孝友睦婣之味長君子長者之澤有餘而不盡所謂有¶
是父有是子或曰非此母不生此子者非偶然也徐氏之¶
澤始基於溪雲浸大於溪荘今御史君玉立山峙川増日¶
起由邑最結主知&KR0010;中三遷遂陟䑓端爲國綱紀駸駸且¶
大任少頃暇之瀧岡之阡何患不表顧墓上之刻不鄙以¶
<pb:KR4d0365_SBCK_011-33a>¶
余属余其敢不銘諸以昭徐氏徳盛流光之懿以對&KR0045;天¶
子之休命銘曰　江西徐宗宗䖏士介臨洪間盖其徙䆄¶
溪源委深且長溪雲爲父溪荘子溪荘恂恂&KR0098;誠篤温&KR0006;¶
如玉天鍾美融爲瑞芝溢爲體積慶綿綿開御史朝爲卓¶
魯暮汲魏公朝旌擢清風起西阡雖&KR0199;命則新我銘宰上¶
材可梓立身&KR0045;顯殊未巳木杪&KR0027;趺此其始¶
　　蕭明&KR0098;墓誌銘¶
君&KR0004;名堅字子固後改應新字明&KR0098;廬陵珠川人廬陵故¶
多蕭氏而珠川亦望族君㧞起其間自㓜岐嶷長益嶄絶¶
種績文學&KR0725;&KR0725;與逢掖争鳴三赴天子學銳不少衰氣岸¶
<pb:KR4d0365_SBCK_011-33b>¶
孤聳與人&KR0068;&KR0068;不阿號其讀書室曰介林甞謂吾幸守先¶
人廬弗克䂓拓是不肯堂構樓其前曰逼雲復出其旁相¶
我攸宇通之爲園花竹横從朋賔嘨歌脩然有物表之趣¶
㑹予釣逰荒閑位置水石君時一造沛然&KR0002;自得予以是¶
知君所自&KR0018;翹如也咸淳二年十二月九日以疾終年四¶
十六曾祖炳文祖國老父景伯妣李氏&KR0071;毋曾氏妃劉氏¶
男曰宋翁女曰淑慧淑慈淑懿皆㓜卜以四年正月八日¶
歸于淳化郷王田&KR0031;園之原前期某弟至與其孤造門以¶
銘請銘曰　嗟予介林&KR0006;孑孑而無成大輿之壮&KR0006;羗中¶
道而折衡意衣冠之雖塟&KR0006;不能塟其英英瞻雲山之莾¶
<pb:KR4d0365_SBCK_011-34a>¶
蒼&KR0006;尚骯&KR1507;之如生¶
　　　&KR0026;察支使蕭從事墓誌¶
德安府&KR0026;察支使蕭君安中中大夫江南西路安撫副使¶
兼知吉州諱逢辰第二子撫使公發聞顯庸克開厥家於¶
時爲鉅人長德自其宗族鄰里郷黨待公而舉火者百數¶
十家咸淳四年六月不幸公捐舘君於是年四十有五矣¶
持抱孤姪臨䘮如不勝至經紀其家上下調娱是似是續¶
罔有越厥度&KR0152;撫使公者&KR0071;于門&KR0152;巳則&KR0059;相語曰我公¶
未&KR0205;亡乎迄服除如其&KR0004;&KR0022;人士莫不嘉君之志而嗟嘆¶
感發以爲撫使公之有子云君字和仲號介&KR1332;儼然端重¶
<pb:KR4d0365_SBCK_011-34b>¶
人也喜讀書爲文辭倜儻有才氣在&KR0176;下幹蠱服勤左右¶
無違及論世事有&KR0108;然自&KR0035;立事功之意咸淳十二年領¶
江西漕舉寳祐二年以恩授登仕&KR0048;後三年銓試第一授¶
脩職&KR0048;&KR0061;州宜春縣主簿開慶元年以撫使公兼郷郡奏¶
充書冩機宜文字明年改注壽昌軍武昌縣主簿景定五¶
年取舉江西漕咸淳改元循從事&KR0048;授支使自吕武公以¶
下舉&KR0028;陞三員親民四員六年十月以疾卒于正寢乃卜¶
塟於永豐百蛟之原朝奉郎文天祥以其子元永哭請銘¶
爲之銘語曰三年無改於父之道可謂孝矣嗚呼蕭君克¶
蹈聖言雖不得禄與不得年見於先人無忝爾生有子有¶
<pb:KR4d0365_SBCK_011-35a>¶
孫以莫不承¶
　祭文¶
　　祭歐陽巽齋先生¶
維&KR0010;次癸酉正月乙&KR0407;朔越七日辛酉學生具位文某謹¶
致祭於故先生殿講大著刑部巽齋歐陽公棺前嗚呼先¶
生&KR0005;安歸邪先生之學如布帛菽粟求爲有益於世用而¶
不爲髙談虚語以自標榜於一時先生之文如水之有源¶
如木之有本與人臣言依於忠與人子言依於孝不爲曼¶
衍而支離先生之心其真如赤子寕使人謂我迂寕使人¶
謂我可欺先生之德其慈如父母常恐一人寒常恐一人¶
<pb:KR4d0365_SBCK_011-35b>¶
饑而寕使我無卓錐其與人也如和風之着物如醇醴之¶
醉人及其義形於色如秋霜夏日有不可犯之威其爲性¶
也如槃水之静如珮玉之徐及其赴人之急如雷霆風&KR0040;¶
互發而交馳其持身也如&KR0130;氷如奉&KR0313;如䖏子之自㓗及¶
其爲人也發於誠心摧山岳沮金石雖謗興毀來而不悔¶
其所爲天子以爲賢縉紳以爲善&KR0124;海内以爲名儒而學¶
者以爲師鳯翔千仞遥增擊而去之柰何一蹶而不復支¶
以先生仁人之心而不及試一郡以行其惠愛以先生作¶
者之文而不及登兩制以彷彿乎盤誥之遺以先生之論¶
議而不及與聞國家之大政令以先生之學術而不及朝¶
<pb:KR4d0365_SBCK_011-36a>¶
夕左右獻納而論思抑童而習之白紛如也雖孔孟聖且¶
賢猶不免與世而差池先生官二著不爲小年六十五不¶
爲夭有子有孫而又何憾於斯死而死耳所以不死者其¶
文在名山大川詔百世而奚疑某弱冠登先生之門先生¶
愛某如子弟某事先生如執&KR0052;盖有年于兹先生與他人¶
言或終日不當意至某雖拂意逆志莫不爲之解頥世有¶
從師於千里尚友於異代而同人于門適相值而不違其¶
死也哀斯文之不幸吊生民之無禄其塟也&KR0215;雞斗飯竊¶
慕古人之義匍匐奔走泫然而&KR0152;吾&KR0059;嗚呼巳而巳而哀¶
哉尚享¶
<pb:KR4d0365_SBCK_011-36b>¶
　　　祭都承胡石壁文¶
嗚呼世婉孌以偷生公指九天以爲正也人巵蠟以自矜¶
公玉雪而不曜明也俗&KR0294;域以誑人於&KR0256;&KR0256;公掲日月而¶
撑雷霆也石壁之鋒神入天出金鐡可摧孰爲公直石壁¶
之藴尊華賤質㤗華可移孰爲公筆四海一雲我卷我舒¶
大川獨航予紼予纚萬㣲未燭吾蓍吾&KR0027;更㡬千百載之¶
祝融而復爲此竒嗟乎余乎登門何晚&KR0152;野何&KR0205;操几杖¶
&KR0006;焉從持佩玦&KR0006;何所紛雲委&KR0006;川流化經綸&KR0006;爲&KR0095;羗¶
蘭艾&KR0006;荃茨蹇離騷&KR0006;&KR0043;莾苟余情乎得當質九京&KR0006;千¶
古余有言&KR0006;孰聞&KR0009;浪浪&KR0006;雕爼¶
<pb:KR4d0365_SBCK_011-37a>¶
　　　祭郭正言閶¶
維公㧞起海隅有志天下䖏膩如氷知德者寡鳯音&KR0256;&KR0256;¶
朝光作之烏䑓峩峩霜氣薄之公遷諌坡&KR0010;月㡬何白首¶
丹心之死靡他吁嗟人生死見真實如公一節天地可質¶
神&KR0140;東返返于五羊曲江吾師菊老未亡不愧二賢公可¶
千古爲酌㢘泉一涕如雨¶
　　　祭道州徐守宗斗(温州人文武兩科)¶
嗚呼龍虎變化&KR0006;人物之英風霆流行&KR0006;宇之名天下之¶
嗇&KR0006;一州之&KR1151;三年而一日&KR0006;侯度是程及召驛之垂駕¶
&KR0006;胡疢之嬰&KR0255;而可食於南&KR0022;&KR0006;憂民憂國之誠某交&KR0105;¶
<pb:KR4d0365_SBCK_011-37b>¶
&KR0006;雲仍王事&KR0006;弟兄樂莫樂&KR0006;知心悲莫悲&KR0006;余哭之㷀¶
㷀下神與&KR0006;臨蒸桂棹&KR0006;積雪斵氷操弧矢&KR0006;上征絶虎¶
虺&KR0006;縦横噫至人&KR0006;無死歆余奠&KR0006;如生¶
　　　祭鄒主簿寕縣¶
嗚呼德元少吾三&KR0010;自其應門及我交際德元之賢服我¶
以義以我爲兄我胡不弟折節讀書&KR0053;科入仕子簿臨武¶
語子&KR0004;筮時予赴宣亦有行事同日出戸舉觴祝子自予¶
汰歸子告還里雍容進趍循循唯唯士别三日刮目相視¶
人十巳干其進未止子之復徃得于吏師幕謀邑事勉焉¶
孜孜子替巳乆子歸何遲輿疾在寢忽不自持子方壮年¶
<pb:KR4d0365_SBCK_011-38a>¶
何質之衰瞀于&KR0017;神&KR0075;于禱祠死不相聞歛不與知殯不¶
及夕棄禮如遺哀哀德元而至于斯弱稚惸惸青燈一&KR0276;¶
吾甚憐子亦復何爲子尚有後念無巳而吾欲匍匐哭子¶
墓垂適有王事載驅載馳明發不寐永懐吾&KR0059;&KR0009;情一奠¶
臨文涕洟¶
　　　祭秘書彭止所¶
嗚呼仲至氣和色荘如水之清如玉之剛出而瑞世麒麟¶
鳯凰南宫第一今世歐陽方其退居深自晦蔵蟬蛻衆濁¶
視世如忘展如之人衣錦綗裳覧德斯下吾道彌章頃者¶
刑臣再玷天綱善&KR0124;相顧驚疑徬徨君首丐去其氣昻昻¶
<pb:KR4d0365_SBCK_011-38b>¶
聞者爲&KR0108;進言始昌貽書司諌陳義&KR0099;慷表表愈偉于歐¶
有光我年視君匪鴈其行第也同年居也同郷仕也同舘¶
志也同方用折軰行腹心腎腸我之出守君酌我觴君亦¶
有志方外翺翔王宫爲師秘書爲&KR0048;君雖欲去志不果償¶
由此而升紫㣲玉堂道以光大亦我所望誰歟西來&KR0205;報¶
膏肓旦旦引領巳劑其良好音不嗣我心皇皇柰何哲人¶
竟罹于殃嗚呼仲至今也則亡如瑳如磨其孰我相凡百¶
君子罔不䀌傷况我孔厚如我淚滂我有官守我縶我疆¶
君疾云革莫克造床君柩來歸莫哭道傍嗟我有心遡風¶
茫茫嗚呼仲至婉其清&KR0045;其命也短其存也長生芻一束¶
<pb:KR4d0365_SBCK_011-39a>¶
我意其&KR0005;庶㡬監兹尚有洋羊嗚呼哀哉¶
　　　祭安撫蕭撿詳(名逢辰號平林)¶
嗚呼江右之望偉哉我公驅馳白首惟孝惟忠異時廊廟¶
謀選元戍惟公老成必在其中開慶之警四國交訌吉爲¶
樂&KR0022;飄風其衝拜公于家麾節崇崇公起倉卒談&KR0015;從容¶
臣有一死惟義之從不敢震鄰不敢震躬事平上印訖不¶
言功優㳺里居惟以壽終鳴呼尚論公之平生&KR0006;撫蒼莾¶
而歔欷命之通塞&KR0006;毁譽随之議論之所從始&KR0006;惟桒梓¶
之不可欺方淮漢之落落&KR0006;猶曰風馬牛之不相追亦旣¶
與我父兄同生死&KR0006;寕不我知天有萬分於人&KR0006;而或猶¶
<pb:KR4d0365_SBCK_011-39b>¶
有怨咨自公之旣殁&KR0006;使人方感激而追思曰何爲予室¶
之不漂揺&KR0006;予子之不流離思而不可作&KR0006;父老至於涕¶
洟豈非生而有定論&KR0006;尚或接於愛憎之&KR0059;死而愛憎無¶
所麗&KR0006;忽天定其奚疑嗟乎見危臨事而不苟&KR0006;所以委¶
質而爲臣吾亦自盡乎吾心&KR0006;固非欲求知於人然自古¶
固非抱屈於一世&KR0006;俟百世而方伸亦有百世不可俟&KR0006;¶
聽諸天地與&KR0017;神公死而有遺思&KR0006;斯人豈不靈是不爲¶
無所遇於當世&KR0006;尚何憾乎&KR0256;&KR0256;議論定於其郷&KR0006;而傳¶
之天下後世無不本諸人心禦大灾捍大患而得祀&KR0006;以¶
不忘其德音贈以嘉有功&KR0006;謚以尊名天下有道&KR0006;天王¶
<pb:KR4d0365_SBCK_011-40a>¶
聖明吉山之陽公魄所歸素車盈盈白馬纍纍我思古人¶
&KR0006;斗酒&KR0215;鷄尚不憚於千里&KR0006;何百里之辭即公墓&KR0006;酹¶
酒以致哀作文以諗地下&KR0006;尚有信於方來¶
　　祝文¶
　　　過家告廟文¶
昔忝荆臬單車載馳家祀孔嚴曠&KR0010;弗治靡室靡家中心¶
悵而始告廟朝是縶是維畏此簡書王事敢違悃悃再䟽¶
天髙聽卑解我湘組易贑一麾贑實近止神人具宜人豈¶
及是神之相之載欣載奔薄言還歸千里息肩于廟矢辭¶
　　　代富川酹魁星文¶
<pb:KR4d0365_SBCK_011-40b>¶
維極有斗&KR0006;垂河漢以耀芒耿衆星之環嚮&KR0006;儼黄道之¶
開張瞻前杓之烜赫&KR0006;東枕乎龍角之蒼一水盈盈&KR0006;咫¶
尺相望一舉手而髙摘&KR0006;搴萬丈之虹光&KR0269;竒氣於六合¶
&KR0006;夕閬風而翊扶桒宇宙之&KR0395;&KR0395;&KR0006;其&KR0005;見於吾水之涯¶
吾山之陽撃雷鼓&KR0006;電煌煌酌金罍&KR0006;&KR0445;天&KR0308;¶
　　　代酹解星文¶
維庖人之中肯綮&KR0006;奏刀騞然&KR0002;有物以黙運其肘&KR0006;故¶
利器排割而彌堅矧斯文之新發硎&KR0006;淬磨乎仁義之淵¶
斫月桂&KR0006;髙五百丈剸蛟斷犀&KR0006;奚足言視一朝解十二¶
牛&KR0006;直㳺刃乎吾前於戱神哉使我頭角露峥嵘相我筆¶
<pb:KR4d0365_SBCK_011-41a>¶
下生雲煙靡靈旗&KR0006;風翩翩舉天瓢&KR0006;酌天泉¶
文山先生全集卷之十一終¶
<pb:KR4d0365_SBCK_011-41b>¶
<pb:KR4d0365_SBCK_011-41b>¶
