# -*- mode: mandoku-view; -*-
#+TITLE: 文山先生全集
#+DATE: 2015-09-11 15:16:27.995724
#+PROPERTY: ID KR4d0365
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0275-001文山先生文集-卷第一.
<pb:KR4d0365_SBCK_001-1a>¶
文山先生全集卷之一　文集¶
　詩¶
　　　次鹿鳴宴詩(時提舉知郡李愛梅/迪舉送弟璧同薦)¶
禮樂皇皇使者行光華分似及鄕英貞元虎榜雖聯捷司¶
隷龍門幸綴名二宋高科猶易事兩蘇清節乃真榮囊書¶
自&KR0018;應如此肯遜當年禰正平¶
　　　集英殿賜進士及第恭謝詩¶
於皇天子自乗龍三十三年此道中悠逺直叅天地化昇¶
平奚羡帝王功但堅聖志持常乆湏使生民見泰通第一¶
臚傳新渥重報恩惟有厲清忠¶
<pb:KR4d0365_SBCK_001-1b>¶
　　　御賜瓊林宴恭和詩(壬戌以秘書/省官南宴)¶
奉詔新彈入仕冠重來軒陛望天顔雲呈五色符旗盖露¶
立千官雜珮環燕席巧臨牛女節鸞章光映璧奎間獻詩¶
陳雅愚臣事况見賡歌氣象還¶
　　　明堂慶成恭進詩¶
於皇藝祖德乗乾聖主宣光奕葉前運再庚申皇建極祀¶
同癸亥數叅天中嚴外辨三千禮累洽重熈四十年願賛¶
帝心長對越至忱功用貫垓埏¶
　　　敬和道山堂慶瞻御書韻¶
墨灑天奎映籕紅斯堂殿閣與俱隆方壼圓嶠神仙宅温¶
<pb:KR4d0365_SBCK_001-2a>¶
洛榮河造化工列聖文章千載重諸孫聲氣一時同著庭¶
更有&KR0022;人筆稽首承休學二忠(著作之庭乃胡忠簡/公書周文忠公立)¶
　　　次韻劉左司前以著作郎主祕書省營繕事時落¶
　　　成適潘祕丞得郡㰎李并餞行有詩¶
蓬壼日月四時春金碧新來絢帝宸爼豆幸陪麟省雋衣¶
冠中有虎符新詩餘和氣生談麈坐乆風光入醉茵多謝¶
蘭臺舊盟主好歸群玉領儒珎¶
　　　祕省&KR0298;㑹次韻¶
蓬萊春宴聚文星多荷君恩錫百朋四座衣冠陪賀監一¶
時梁棟盛呉興圗書光動青藜杖人物溫如古玉升好是¶
<pb:KR4d0365_SBCK_001-2b>¶
水天新境界螢窓容我種金燈(古玉升見/隋律暦志)¶
　　　送曹大著知廣德軍¶
暫屈瀛洲客來臨汭水民山川歸史記岳牧屬詞人舘舍¶
朋簮&KR0199;都門祖帳新儒林官可紀何止吏&KR0091;循¶
　　　贈祕書王監丞¶
君不見祕書外監賀放翁鏡湖一曲高清風又不見太子¶
師&KR0019;兩䟽氏東門祖帳羅群公人生晚節良不易頽波直¶
下誰障東使人知有在我者二三君子爲有功我公金華¶
山下住赤松安期白雲處風骨細瘦真神仙急流勇退不¶
肯顧我昔山中想風采㡬回撃節歸田䟽適來追陪水蒼¶
<pb:KR4d0365_SBCK_001-3a>¶
佩親見辭歸白雲路御筆擢公領蓬山師表玉立東宫官¶
兩年苦口一去字未許鷗鷺從公閑瑶池&KR0055;&KR0055;鎻䇿府玉¶
皇宫闕僑其間暫分赤符管下界半空雲氣常徃還多少¶
持麾辭上國悠悠風塵見此客莫作㝷常太守看䟽賀以¶
來&KR0646;人物夜瞻婺女次舍中一&KR0039;光明射南極公歸眠食¶
重調護世道尚憑公氣力¶
　　　贈莆陽卓大著順寜精舍三十韻¶
人生天地間一死非細事識破此條貫八九分地位趙岐¶
圖壽藏杜牧擬墓志&KR0021;文潜自撰荷&KR1257;伶常醉此等蜕浮¶
生見觧巳不易齊物逍遥游大抵&KR0170;荘意聖門有大法學¶
<pb:KR4d0365_SBCK_001-3b>¶
者必孔自知生未了了未到知死地原始則返終終始本¶
一致後來得西銘精藴彂洙泗吾體天地塞吾氣天地帥¶
一節非踐形終身莫繼志舜功禹顧養參全頴錫&KR0011;伯竒¶
令無違申生恭不貳聖賢當其生無日不惴惴彼豈不大¶
觀何苦勤興寐吾順苟不虧吾寜始無愧人而有所沗曠¶
達未足智卓哉居士翁方心不姿媚&KR0170;䜛以去國七年無¶
怨懟風&KR0040;三間茅松楸接蒼翠斯丘亦樂哉未老先位置¶
宇宙如許大豈以爲敝屣當其歸去來致命&KR0147;自遂天之¶
生賢才初意豈無爲民胞物同與何莫非巳累君方仕于¶
朝名高貴所萃乾坤父母身方來日川至西銘一篇書順¶
<pb:KR4d0365_SBCK_001-4a>¶
事爲大義請君觀我生姑置末四字¶
　　　送卓大著知漳州¶
蓬山隔風雨芸觀司陽秋厭作承明直岀爲漳浦遊問俗¶
便桑梓過家拜松楸錦堂事相儷棠舍隂易留何來瀾蠡¶
間何物輙負舟翻覆十年事行止随坎流倘來豈不再遲¶
取終無&KR0057;太守執此徃&KR0022;人庶其瘳昔予援西銘期子以¶
前&KR0113;願覿弘濟學四海放一舟¶
　　　陸氏登三閣源明岀一麾清聲光漳浦便道拜長¶
　　　基赤子歌來暮同寅賦去思西銘功用大竚騐順¶
　　　寜詩¶
<pb:KR4d0365_SBCK_001-4b>¶
　　　大陸登三閣源明出一麾臨軒親䇿後上&KR0193;過家¶
　　　時秋色呉山外春風漳水涯斯文交獨厚羗賦送¶
　　　行詩(此&KR0004;詩也不及/用今附見此)¶
　　　和蕭安撫平林送行韻(逢辰字應父樞宻/檢詳江西安撫)¶
得失元來付塞翁何心桃李問東風人皆有喜榮三仕我¶
尚無文謝五窮秘&KR0080;固知朋可正畏途猶恐甲方衷欲酬¶
長者殷勤祝坎止流行學四忠¶
　　　和朱衡守約山韻(渙字行父/大理寺丞)¶
昔人一出正朋字今我慚非行祕書人様相看願元祐詩¶
章甚雅突黄初競言汲戇猶湏復或謂顔愚亦可如把酒¶
<pb:KR4d0365_SBCK_001-5a>¶
對花姑勿論春行後長莫妨徐¶
　　　題玄潭觀雪浪閣用誠齋韻¶
棄官學道勾山許學到至人本無怒赤子&KR0766;&KR0766;如魚頭不¶
堪妖孽腥上流鉗鍵長潭鐡&KR0035;立摩挲穹石寳劍濕當時¶
豈&KR0216;如是觀毒流不可開眼看英風凛凛萬古寒¶
　　　玄潭觀和龔宰韻¶
晉代何曽谷此陵到今樓觀&KR0046;居亭幻成鷗鷺乾坤闊陶¶
盡魚龍雲水腥仙有神功叅造化人将故事入丹青我來¶
欲去長橋孽祠下徘徊夜乞靈¶
　　　送朱制幹象祖¶
<pb:KR4d0365_SBCK_001-5b>¶
一官聲澷任如何屢䟽牋天氣不磨宋祚萬年陳大計周¶
圖五字訂前訛重尋范老憂時箸旁竪文公衛道戈投匭¶
近年殊不少有人說似此君麽¶
　　　送三山林溶孫歸省¶
束書遊京師孤雲瞻太行辭歸慕何蕃捨養殊歐陽山林¶
乾坤静菽水日月長好味諸公詩勝讀寒泉章¶
　　　京城借永福寺漆臺口占似王城山(名孟孫字長/翁後太常丞)¶
心如明鏡臺此言出浮屠後來彂精義并謂此臺無此臺¶
巳是贅何况形而噐圓釋正超然㸃頭會意思多謝城山¶
翁一語迎禪鋒顧我塵俗人與物方溶溶¶
<pb:KR4d0365_SBCK_001-6a>¶
　　　景定壬戌司戸弟生日有感賦詩¶
夏中與秋仲兄弟客京華椒柏同&KR0172;賀萍蓬可歎嗟孤雲¶
在何處明&KR0010;却誰家料想親幃喜中堂自&KR0039;茶¶
　　　梅¶
梅花耐寒白如玉干渉春風紅更黄&KR0002;爲司花示薄罰到¶
底不能磨㓕香¶
香者梅之氣白者梅之質以爲香不香鼻孔有通窒我有¶
天者在一白自不易古人重伐木惟恐變顔色大雅乆不¶
作此道豈常息詩翁言外意不能磨㓕白¶
　　　暑布送王廷舉用蕭敬夫韻¶
<pb:KR4d0365_SBCK_001-6b>¶
平生凉薄資埏陶誤大窑誰知此石恠愈沃乃愈焦崐崘¶
織火䑕頓易鶉衣飄榮我絲蘿附免此蒲柳凋服之雪澷¶
白長&KR0209;風揺揺表之以霧縠縁之以烟綃振衣從&KR0078;滿佩¶
玉遊西瑶¶
髙人不烟火跳出天地窰掀然立千仞塊視金與焦香&KR0209;¶
拂雪冷紫髯逐風飄摩挲雲&KR0256;&KR0035;豈随群卉凋但知仙骨¶
輕不學倒影揺人間盡描貌玅不在生綃掲斗斟天漿霞¶
衣却瓊瑶¶
　　　題陳國秀小園¶
席地自乾坤半樹閲今古池舘豈不寛每換壮丹主園公¶
<pb:KR4d0365_SBCK_001-7a>¶
非隴傭獨捎占春風弄影不在多&KR0424;香知乃翁¶
長鶴展輕翮逺棲松桂林故宇入清夣盤盤亦苦心中林¶
風月賖十畆團幽隂林下有竒士繞樹從之吟¶
　　　題静山¶
地得一以寜凝然者卷石嵁巗及培塿異形不異質古之¶
能定者悟此爲一極春榮秋以悴一嵗百態出鳥鳴花落¶
句此意誰與詰所以尼丘人仁智不廢一萬象此緯經死¶
&KR0069;彼何物明彂此乎遊參入觀水術¶
　　　贈拆字嗅衣相士¶
水火坎離紫陽恠滑波皮骨長坡駭解州得解解中膠費¶
<pb:KR4d0365_SBCK_001-7b>¶
家封鋪同一解唫字從金詩反窮貝何爲分田何同黄絹¶
㓜婦我自樂竹犬多事鴉鶴翁¶
阿英薫蒸透肌理不㓗未&KR0170;好西子芙蓉浪中薔&KR0340;水蘇¶
合&KR0921;蜋忘彼巳馬嵬新韈釣新月腥臊千年天地裂是間¶
曽著鼻孔麽梅香竇臭無如何¶
　　　贈閭丘相士¶
急流勇退識真臞昔有麻衣撥地爐我亦愛君雲水趣莫¶
言雷&KR0040;趄江湖(言余遇水/則發故云)¶
　　　贈神目相士¶
道茂數遁甲長房得役鬼風鑑麻衣仙地理青烏子擇術¶
<pb:KR4d0365_SBCK_001-8a>¶
患不精精義本無二竒哉夣筆生熊魚掩前氏¶
　　　贈鏡湖相士¶
五月五日揚子江心水鑄作道人&KR0031;睡子吾&KR0405;碟子大安¶
用鏡照二百里¶
　　　贈秋月葉相士¶
急流勇退神仙跛蹩龍鐘将相借問華山山中何似天津¶
橋上¶
　　　贈曽蘭谷相士¶
許負眼禰衡口巧言甘莠言醜¶
　　　贈月洲相士¶
<pb:KR4d0365_SBCK_001-8b>¶
月洲月眼閲人多且道西州事&KR0002;何朱紫貴人皆好命不¶
知中有孔明麽¶
　　　贈劉矮跛相士¶
鍊石爲形鏗金爲音世方好圓癡守方心隂陽絪緼人一¶
氣質善惡之㣲證于聲色意所欲發雖吾不知彼美子劉¶
洞其先㡬骯髒難合今世道病如子所言生禀巳定戅夫¶
勇士徃徃一偏以視妾婦豈不猶賢洪範得三二曰剛克¶
㑹其歸其好是正直學問工夫氣質用㣲汝能觀形安知¶
其餘子術巳定吾情巳成子執子術吾安吾情¶
媻姗三尺軀舉止如不&KR0045;瞻視照肝膽音&KR0269;何琅琅君看¶
<pb:KR4d0365_SBCK_001-9a>¶
水中鳬不及鶴脛長昔聞䕫憐蚿未聞一足僵萬物各自¶
適形色安足量子言良有理與子持酒漿¶
　　　贈梅谷相士¶
當年壽陽額春風&KR0039;顔色後來廣平腸氷雪峙氣骨世人¶
識花靣識花還自淺花有歲寒心清貞堅百鋉君家在梅¶
谷自詭知梅熟湏得花性情不假花頭目莫說和&KR0325;事花¶
&KR0013;和&KR0325;累突兀烟水村我梅自林氏¶
　　　贈碧眼相士¶
蒼蒼垂天雲靈照行下&KR0095;秋江浸草木魚&KR2121;歴可數眉山¶
老麻衣偷入此阿堵色界只&KR0039;頭從人道吾瞽¶
<pb:KR4d0365_SBCK_001-9b>¶
　　　贈鏡齋徐相士¶
鄒忌不如徐公美引鏡自窺得真是門下食客纔有求昏¶
昏便與妻妾比徐家耳孫&KR0077;不然自名一鏡京師市世人¶
無用看青銅此君&KR0031;眼明秋水君以無求㳺公卿勿令此¶
鏡生瑕滓堞子太&KR0405;何難知從今光照二百里¶
　　　贈鑑湖相士¶
瘦竹凌風弄碧漪山光雲影共熹㣲月黄昏裏踈枝外認¶
取半天孤鶴飛¶
　　　贈趙神眼¶
一絛一&KR0260;髯如鐡神爲秋水眼爲月欲從壼子&KR2026;三機劍¶
<pb:KR4d0365_SBCK_001-10a>¶
首終然吹一吷¶
　　　贈桂巖楊相士¶
荣悴紛粉未可期夕多未振巳朝披得剛難免於今世行¶
好湏看有騐時萱晝堂前惟有母槐隂庭下豈無兒好官¶
要做無難做身後生前是兩岥¶
　　　宣州罷任再贈¶
貧賤元無富貴思泥&KR0151;滑滑總危機世無徐庶不如卧見¶
到淵明便合歸流落丹心天肯未峥嵘青眼古來稀西風¶
爲語巖前桂&KR0002;更多言却又非¶
　　　贑州再贈¶
<pb:KR4d0365_SBCK_001-10b>¶
此别重逢又㡬時贈君此是第三詩衆人皆醉從教酒獨¶
我無争且看棋凡事誰能随物競此心只要有天知自知¶
自有天知得切莫逢人說項斯¶
　　　贈彭别峯太極數¶
手把先天巳後書當來一畫本全無白雲山下泠泠水自¶
在人間太極圖¶
　　　贈黄生銀河數¶
乗槎人從天上來天上知有君平術黄生能談君平書不¶
知曽認支機石¶
　　　贈楊樵隱應炎談命¶
<pb:KR4d0365_SBCK_001-11a>¶
莘郊一介堯舜君民&KR0340;山二難百世忠清富春耕叟涕洟¶
雲䑓終南遯士仕宦梯媒是數公者俱以&KR0046;名木石一跡¶
霄淵異情九華山人賣樵江湖請筭世間㡬種樵夫¶
　　　贈葉大明¶
大明標榜葉氏子自稱後村門下士誤言木吉孛爲災後¶
村曽發一&KR0015;來其師流傳說如此寜知禍福乃不爾犀腰¶
貂首徒勞人甘藜豢藿無苦辛我生有命殊六六木孛循¶
環相起伏䄂中莫岀將相圖盡洗&KR0199;學讀吾書¶
　　　贈舒片雲¶
麻源謫仙人嘘呵成隂陽向來懐䄂間冉冉天孫裳一夕¶
<pb:KR4d0365_SBCK_001-11b>¶
大雷電六丁下取將仙人乗風來帝鄉乂從膚寸起飛&KR0045;¶
仙術亦如此天機神翕張有時行渾天周游十三萬里強¶
徃來仙馭不可韁正恐問命人望氣蓬萊隔&KR0261;茫¶
　　　贈彭神機¶
挽強二石徒碌碌學到穿楊精藝熟百發百中無虚弦百¶
中一跌前功辱彭君絶識透黄間不師逢弄師珞琭天度¶
三百六十強一筭不容失正鵠吾聞天機難語人徃來了¶
了拈衆鏃君姑藏用疑於神矢口莫輕談禍福¶
　　　贈劉忠樸¶
楹何爲折劍何借&KR0161;肯爲拂糞肯甞馬公布衾王公飯石¶
<pb:KR4d0365_SBCK_001-12a>¶
家錦障丁家香忠邪倿邪兩無定一琱一璞異其性忠樸¶
先生躔法高古今四者豈関命五九六餘䏻善惡鐡筭不¶
是并州錯便從忠樸問如今忠果誰忠樸誰樸¶
　　　贈金&KR0091;¶
我有一叢籬下花黄金满眼無人拾夜看璇璣度玉衡猿¶
啼&KR0040;外青山濕¶
　　　贈余月心五首¶
月之所在謂之身朝市山林㡬様人静看一輪如此潔莫¶
將身著輭紅塵¶
我生之辰月宿斗如何謗譽由箕口月明只合醒眼看斗¶
<pb:KR4d0365_SBCK_001-12b>¶
亦何湏挹&KR0308;酒¶
月比於人歴世多纔圓又缺㡬消磨只因受用長生藥嗟¶
尔死蛙如月何¶
一種黄州月曹蘇善惡㡬吾磯連月釣此月是邪非¶
子心月其明子術星之數爲月詰衆星不知何以故¶
　　　贈涂内明¶
老云五色令人育靣壁不視佛慧生彼皆去眼絶人僞孰¶
知涂者出天成有口能談貴人命有耳能聽貴人聲此中¶
一片光明藏&KR0285;欲淺處天機&KR0055;¶
　　　贈一壼天李日者¶
<pb:KR4d0365_SBCK_001-13a>¶
汝南市人眼壼小天地大誰知賣藥翁壼寛天地隘李君¶
血肉身大化中一芥天度三百餘滿腔粲蓍蔡仙翁以過¶
謫長房以術敗造化多漏泄&KR0017;神争訝恠君歸視斯壼口¶
匏&KR0055;覆盖得錢且沽酒日晚便罷賣¶
　　　贈蕭巽齋¶
未有大撓書先有伏羲易古人尚卜筮今人信命術八卦¶
與五行皆自河圗岀易中元有命道一萬事畢卦義六十¶
四蕭君得其一江湖旅&KR0200;&KR0200;談命以巽入人情愛委曲喉¶
舌嫌&KR0068;&KR0068;言言依忠孝君平意未失我生獨骯髒動取無¶
妄疾是有命流行誰隕復誰詘安䏻從兒女朝夕談昵昵¶
<pb:KR4d0365_SBCK_001-13b>¶
&KR0002;卦有人買不妨君賣直¶
　　　贈曽一軒¶
磨蝎之宫星見斗簸之&KR0045;之箕有口昌&KR0058;安身坡立命謗¶
毀平生無不有我有斗度限所經適然天尾來臨丑雖非¶
終身事干渉一年貝錦紛雜糅吾家禄書成巨編徃徃日¶
者迷㡬先惟有一軒曽正徳其說巳在前五年隂陽造化¶
蕩晝夜世間利鈍非偶然未來不必更臆度我自存我謂¶
之天¶
　　　贈龔豫軒數術¶
挾筴考休徴巫甘邁何追君亦布靈草乃復探其㣲載&KR0026;¶
<pb:KR4d0365_SBCK_001-14a>¶
河洛書今也休明時天高鳳鳥翔擊拊遨以嬉¶
　　　贈剋擇徐吉甫¶
東望㑹稽山穆陵欝岧嶤&KR0114;壤藏劍&KR0130;伯也昭其勞昔者¶
遊仙人龍耳致君王君家世其傳芳踵疇可量青囊落君¶
手辯語如流河尋雲&KR0130;高阜湯湯俯長波朔風&KR0261;天垂萬¶
里草離離安得結方&KR0100;爲君起遐思¶
　　　贈魏山人¶
君不見而家直臣犯天怒身死未寒碑巳仆又不見而家¶
處士承天渥閉門水竹以自樂雲仍玅叅曽&KR0045;訣謂余地¶
宅誰優劣小煩穏作子午針靈於巳則靈於人¶
<pb:KR4d0365_SBCK_001-14b>¶
　　　贈老菴廖希說¶
短屐平生㡬兩穿錦嚢真得當家傳山中老去&KR0091;菴主天¶
上將來說地仙靣皺不妨䈥骨徤舌存何必齒牙全金精¶
&KR0055;處苓堪飯更住人間八百年¶
　　　彭通伯衞和堂¶
理身如理國用藥如用兵人能保天和於身爲太平外邪¶
奸其間甚於㓂搶攘守護一不謹乗間敵益勍古有黄帝¶
書猶今六韜經悍夫命雄喙仁將資參苓羽衣爲其徒識¶
破隂陽争指授别生死錚然震䏻名道家攝鉛汞膚腠如¶
重扃到頭&KR0028;鍵密六氣無敢嬰君方建旗鼓不敢走且驚¶
<pb:KR4d0365_SBCK_001-15a>¶
他時櫜吾&KR0211;閉門讀黄庭¶
　　　贈適菴丹士¶
本是儒家子學爲方外事此身恨鳬短有意求蟬蜕猶留¶
鼎餘藥還授人間世從君卧山中共談弘景祕¶
　　　贈劉可軒寫真¶
燕頷鳶肩都易寫從前只道&KR0039;睛難近來阿堵君休問燈¶
下時將頰影看¶
　　　慧和尚三絶¶
畫我郎潜先帝時而今白髪漸參差&KR0002;交傳入都人眼疑¶
汝前身妙善師　傳神¶
<pb:KR4d0365_SBCK_001-15b>¶
風雪衡山涕滿膺&KR0180;殘不管自家身殷勤撥火分煨芋&KR0077;¶
有工夫到别人　相¶
花光老矣墨婆娑無頼梅花一白何爲問西來宗㫖道世¶
間色相是空麽　畫¶
　　　象奕各有等級四絶品四人高下¶
螳臂初來攫晚蟬那知黄雀沫饞涎王孫挾彈無人處一¶
夜琱盤薦玳筵¶
　　　右一爲周子善言蕭耕山能勝二劉不覺敗於子¶
　　　善子善敗於我¶
射虎將軍髪欲枯茫茫沙草正迷途小兒謾取封&KR0049;去還¶
<pb:KR4d0365_SBCK_001-16a>¶
是平陽公主奴¶
　　　右二爲耕山言老夫敗於子善也¶
坐踞河南百戰雄少年飛槊徤如龍世間只畏兩人在上¶
有高公下慕容¶
　　　右三爲劉淵伯言所畏者惟吾與子善¶
擊柱論功不&KR0216;看築壇刑馬誓河山當年絳灌知何似只¶
在春秋魯衞間¶
　　　右四爲劉定伯言與淵伯上下也¶
　　　贈樂軒彭善之¶
吾家小黄溪其間石甚巨可寫歸來辭可刻盤谷序晋唐¶
<pb:KR4d0365_SBCK_001-16b>¶
文章手誰敢以自負異時此重來煩君作玉筯¶
　　　贈墨林曹大崧¶
巍峩㓜婦碑伶俜七歩詩又得墨林墨淋漓湊作曹家三¶
絶竒¶
　　　贈刋圗書蕭文彬¶
蒼籕書法祖斯氷&KR0144;家豪昔人鋒在筆今子鋒在刀收功¶
棠谿金不禮中山毛囊錐脫頴出鐫崖齊天高¶
　　　題周山甫錦綉叚¶
客從西北來遺我錦綉叚上有&KR0031;鳯凰文彩何燦燦置之¶
篋笥中&KR0010;月亦巳晏天孫顧七襄雷電下河漢鳳凰忽飛¶
<pb:KR4d0365_SBCK_001-17a>¶
去&KR0205;然失把玩貧家機杼寒秋蟲&KR0135;予嘆¶
　　　題梅尉詩軸¶
乃翁聖俞君瑰辭燦琳琅吾鄉歐陽子逸韻諧宫啇人物¶
雄中原園囿盛洛陽醲郁追皇風詭恠抑晚唐雲仍四方¶
志生長百戰塲憂國杜少陵感興陳子昻我亦青原人君¶
遺明月光掩卷不䏻和握手談肝腸¶
　　　贈羅雪厓樵青¶
蕭蕭山下人閉門衣裘單春心動溪谷曉起捫松看¶
　　　題得魚集史評¶
男兒生作事豪傑死留名天運常相禪江流自不平百年¶
<pb:KR4d0365_SBCK_001-17b>¶
多險夣千古有閑評諸父淵源在吾猶及老成¶
　　　題彭小林詩稿(其父號/雅林)¶
晚識宗文憶浣花刪餘今見雅名家牙籖料理西風讀共¶
&KR0015;鍾山說老鴉¶
　　　題王聲甫松坡樵苦唱後¶
&KR0029;柯睨蒼髯短簑挾風&KR0040;談道誰我知對奕者其侣狂吟¶
&KR0036;悲調谷鳴相律吕扊扅豈不怨寜售大夫股長鑱斸仙¶
苓檴薪爲吾煮¶
　　　題毛霆甫詩集¶
雲澗美毛霆甫詩也¶
<pb:KR4d0365_SBCK_001-18a>¶
英英白雲在澗之濆彼美人&KR0006;其德孔純¶
英英白雲在澗之阿彼美人&KR0006;其思孔多¶
白雲英英澗水泱泱彼美人&KR0006;碩大且昌¶
　雲澗三章章四句¶
　　　送趙王賔三首¶
風流不比賀家狂瀟灑黄冠意更長自有武夷溪九曲鑑¶
湖何必問君王¶
蕭然&KR0013;&KR0260;不求知歸&KR0029;溪船理釣絲&KR0077;&KR0015;荆山空自售未¶
&KR0063;有智不如葵¶
&KR0180;從原上訪桃花又不青門去種&KR0050;傳得神仙蟬蛻法君¶
<pb:KR4d0365_SBCK_001-18b>¶
如覔我問烟霞¶
　　　又送前人琴棋書畫四首¶
不知甲子定何年題滿柴桑日醉眠意不在言君解否壁¶
間琴本是無絃　琴¶
我愛啇山茹紫芝逍遥勝似橘中時紛紛玄白方龍戰世¶
事從他一局棋　棋¶
蔡邕去後右軍死誰是風流入品題只少蛟龍大師字至¶
今風骨在浯溪　書¶
欲覔龍眠舊時事相傳此本世間無黄金不買昭君本只¶
買嚴陵歸釣圖　&KR0030;¶
<pb:KR4d0365_SBCK_001-19a>¶
　　　題延真羅道士玉澗¶
&KR0031;巖夾方流知有至玅藴山石&KR0036;清暉草木得餘潤泉源¶
皆寳氣樵牧駭潜蜃仙翁獨危坐華池養水性神澤温而¶
栗骨峭老益勁苔磯枕泓碧時有魚出聽糜瓊飯潺湲冲¶
淡意無朕¶
　　　聽羅道士琴¶
㫁厓千仞碧下有寒泉落道人揮絲桐清風轉&KR0705;廓飄飄¶
&KR0109;&KR0209;舉氷紈不禁薄紫烟護丹霞&KR0031;舞天外鶴¶
吾聞泗濵磬暗含角與徴又聞天樂泉浄洗筝笛耳如何¶
碧一泓乃此并二美藍田滄海意請問玉溪子¶
<pb:KR4d0365_SBCK_001-19b>¶
　　　閑居和雲屋道士¶
一樽　共此時心文字追随落醉吟仙子樓臺&KR0113;竹外行¶
人冠盖&KR0030;橋隂一年芳草東風老五月空江夜&KR0040;深且作¶
蘭亭歡喜集更論誰後又誰今¶
　　　遊集靈觀(時奉/祠禄)¶
小洞烟霞國重陽風&KR0040;秋歐公嵩嶽歩朱子武夷舟香火¶
真吾識觥籌且此遊龍山馬臺事糠粃&KR0199;王候¶
　　　題疑祥觀¶
前路風塵走且僵我來一日此徜徉歐公自是遊嵩觀迂¶
叟原非過太行始信神仙還有國不知蠻觸是何鄉世間¶
<pb:KR4d0365_SBCK_001-20a>¶
如此紛紛者贏得山林作道場¶
　　　遊青源二首¶
鍾魚間日月竹&KR0035;老風烟一徑溪聲满四山天影圓無言¶
都是趣有想便成縁夣破啼猿雨開元六百年¶
空庭横螮蝀㫁碣&KR0367;龍蛇活火叅禪筍真泉透佛茶晚鍾¶
何處雨春水满城花夜影燈前客江西七祖家¶
　　　題碧落堂(知瑞/州日)¶
大厦新成燕雀歡與君&KR0147;此共清閑地居一郡樓臺上人¶
在半空烟&KR0040;間脩復盡還今宇宙感傷猶記&KR0199;江山近來¶
又報秋風緊頗&KR0116;憂時&KR0066;欲斑¶
<pb:KR4d0365_SBCK_001-20b>¶
　　　和龔使君韻(名&KR0318;知/瑞州日)¶
淡和心事&KR0081;天民囘首歸來清渭濵長倩君賔孫子行道¶
原義仲軰流人一生受用忘非是萬事升沉等故新近日¶
貞元朝士少蒲輪有命岀楓宸¶
　　　餞新班弟¶
送君天上去當戸理瑶琴萬里白鷗逺千山黄葉&KR0055;江空¶
行路影日暮&KR0029;門心&KR0002;見西湖雪霸橋人正吟¶
　　　别弟赴新昌¶
十載從遊乆諸公講切精天淵分理欲内外一知行立政¶
湏規範&KR0113;身是法程對床小䟽隔戀戀弟兄情¶
<pb:KR4d0365_SBCK_001-21a>¶
　　　和韻送逸軒劉民章(庚午科/名子俊)¶
少日屠龍事巳勞送人千里發江濤蓬萊地近風方細閭¶
闔門開日正髙春裏看花湏款款&KR0040;中剪韭且陶陶金吾¶
巳辦長安月&KR0031;鳯扶雲立海鰲¶
　　　題宣州疊嶂樓¶
初日照髙樓輕烟在踈&KR0035;峨峨逺岫出泯泯清江去簷&KR0169;委¶
殘籕屋隅連宿莾薈蔚互低昻熹㣲分散聚城郭諒非昔山¶
川儼如故童鬒巳零落姝顔慰遲莫沈沈澹忘歸欲歸重囘顧¶
　　　題宣州推官&KR0441;覽翠堂前宣州推幕季君於其&KR0492;¶
　　　作亭梅聖俞以覽翠名之而爲之記今去之二百¶
<pb:KR4d0365_SBCK_001-21b>¶
　　　餘年碑埋沒乆矣天台陳君客實來發而得之復¶
　　　表之亭上江山如昨翰墨宛然廬陵文某時守兹¶
　　　&KR0095;既爲作顔間二字復詩以志之¶
都官自楚産文采光陸離當年從事君如與山川期&KR0010;月¶
忽巳遒天球落塵&KR0095;豈曰無嘉賔過者不我顧誰令赤城¶
子發坎岀方珉靈物必復見其見乃以人囘視城南端飛¶
甍俯蒼舊物理有屈伸流峙豈云變&KR0705;&KR0705;南樓月至今有¶
遐音千年一邂逅共調風中琴亦欲結方&KR0100;擥&KR0581;事幽尋¶
行行且言邁踟蹰思何&KR0055;¶
　　　登雙溪閣¶
<pb:KR4d0365_SBCK_001-22a>¶
碧落神仙宅當年&KR0067;謝來烟雲連草&KR0035;山水近樓臺萬雉¶
銀缸舉千鴉鐡騎囘梅花衣上月把玩爲徘徊¶
　　　題吴城山¶
龍行人&KR0017;外神在地天間彭蠡石砮岀洞庭啇舶還秋風¶
黄鵠闊春雨白鷗閑雲際青如粟河流接海山¶
　　　貧女吟四首(春夏/秋冬)¶
柴門寒自閉不識賞花心春筍翠如玉爲人拈繡針¶
竹扇掩紅顔辛苦紉白苧人間羅雪香白苧汗如&KR0040;¶
西風兩&KR0066;鬆凉意次伶俜百巧不救貧誤拜織女星¶
巧梳手欲氷小顰爲寒怯有時衿肘露頗與雪争潔¶
<pb:KR4d0365_SBCK_001-22b>¶
　　　名姝吟¶
丈夫至白首鍾鼎垂功名未有朱門中而無絲竹聲與主¶
共富貴不見主苦辛名姝從何來婉變出神京京人薄生¶
男生女卽不貧東家從王侯西家事公&KR0056;吾行天下多朱¶
紫稀晨星大都不一一甚者曠數城如何世上福冉冉歸¶
娉婷乃知長安市家家生貴人¶
　　　東方有一士¶
萬金結遊俠千金買歌舞丹青映第宅從者塞衢路身爲¶
他人役名聲落塵土他人一何傷富貴還自苦東方有一¶
士敗垣半風&KR0040;不識絲與竹飛雀滿庭戸一飯或不飽夜¶
<pb:KR4d0365_SBCK_001-23a>¶
夣無驚窹此亊古來多難與俗人語¶
　　　和故人韻¶
去歲湟中榖醫瘡咸糶新一言堪救薬三秩敢貪嗔自是¶
仁由已休論哲保身當時&KR0002;瘖黙何靣見鄉人¶
人情嗟愈変世法合何如氣以心平定才因意廣踈時行¶
或時止無咎亦無譽第一嚴交際琴紳敢不書¶
　　　賦吉州隆&KR0159;寺塔火¶
玉塔穿空不可梯剨然霹靂暗招提四城决破呉居眼一¶
炷然成漢卓脐風&KR0040;滿山連地捲&KR0017;神現世斍天低時人¶
子細回頭看萬亊悠悠落日西¶
<pb:KR4d0365_SBCK_001-23b>¶
　　　&KR0009;故人刘方齋¶
溪頭濁潦擁魚鰕&KR0015;殺漁翁下釣差掉取扁舟湖海去悠¶
悠心亊&KR0009;蘆花¶
　　　題高君寳紺泉¶
渟渟巖下泓澄碧落梧影寒瑶披清猋殘月照濎濙俯渊¶
測浮雲流日蕩苕頴向來滄浪歌孺子不可詗載霑衣上¶
塵懐古意&KR0055;永招招素心人相期&KR0036;&KR0055;省¶
　　　題曽氏連理木¶
皇后嘉&KR0035;生僪佹四衢五衢合一&KR0100;徳澤純洽八方一乗¶
木而王固如此大明香琴橘貞&KR0026;玉華李一時啚傳傳竒¶
<pb:KR4d0365_SBCK_001-24a>¶
覌荣華過眼轉九易惟有武城宅前&KR0035;不知何年巳連理¶
從來縣官不以聞武城子孫世專美人言恊氣薫嘉生此¶
家孝友陶恊氣朱門多少鎻喬木百年瞬息滋一喟焉得¶
鼎鼎為輪菌受命不遷相曽氏傳聞此木更八世方遇麻¶
陽大夫記(誠斎先生字)麻陽又㡬年却入青螺地輿¶
志北來徹當路表名連瑞里有日捧啚上嘉禾靈草共青¶
史物生&KR0046;&KR0139;殆有時展如之人亦應爾楩楠&KR0142;梓離竒生¶
継此廬陵城北不止&KR0091;三瑞¶
　　　題&KR0364;王閣¶
五雲窓戸瞰滄浪猶帶唐人翰墨香日月四時黄道闊江¶
<pb:KR4d0365_SBCK_001-24b>¶
山一片&KR0030;啚長廻風何處搏&KR0031;鴈凍&KR0040;誰人駕獨航回首¶
十年此漂泊閣前新柳巳成行¶
　　　題黄岡寺次呉&KR0130;齋韻(名潜/丞相)¶
長江㡬千里萬折必歸東南浦驚新鴈廬山隔晚風人行¶
荒&KR0035;外秋在断蕪中何日洗兵馬車書四海同¶
　　　龍霧洲斍海寺次李文溪壁間韻(名昴英/侍郎)¶
闍&KR0058;鍾後訪團蒲江色漫漫晝欲晡一笛梅&KR0065;何满子千¶
簑蘆外筆頭奴急風吹鴈还家未新&KR0040;生濤到海無本是¶
白鷗随浩蕩野田漂泊不為&KR0012;¶
　　　題鍾聖舉積斈齋¶
<pb:KR4d0365_SBCK_001-25a>¶
東家築黄金西家列珊瑚嘆此草露晞良時&KR0147;斯湏古人¶
重孜孜殖斈乃菑畬彼美不&KR0355;琱櫝中竟何如空同白雲¶
&KR0055;君子式其廬棐几照初陽垂籖動凉嘘方寸起岑楼一¶
勺生龍魚辰乎&KR0154;來遲競諸復競諸¶
　　　題顔景&KR0212;八窓玲瓏¶
我闥無纎埃風日自清好靣靣有芙蓉何如交翠草¶
吾聞開十牖不及一戸明泰宇有天光八荒盡夷庚¶
　　　予鄧峒　巽齋歐陽先生為淦鄧峒賦詩以孝子¶
　　　慈孫望於人先生之盛心也敢不拜手敬賛鄧君¶
　　　勉之¶
<pb:KR4d0365_SBCK_001-25b>¶
乃翁猶旅殯霜露㦲焄蒿日與清江遊雲連桂嶺高時無¶
郭元振夣有令&KR0012;綯日断方田墓招䰟我欲騷¶
　　　題陳正獻公六梅亭¶
相府亭前梅六株四圍香影護琴書月華猶帶玉堂色風¶
味曽分金鼎餘五柳門前空寂寞三槐堂上竟蕭踈惟渠¶
不変凌霜操千古風標只自如¶
文山先生全集卷之一終¶
<pb:KR4d0365_SBCK_001-26a>¶
