# -*- mode: mandoku-view; -*-
#+TITLE: 文山先生全集
#+DATE: 2015-09-11 15:16:28.722310
#+PROPERTY: ID KR4d0365
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0275-014文山先生文集-卷第十四.
<pb:KR4d0365_SBCK_014-1a>¶
文山先生全集卷之十四　别集¶
指南後録卷之一上¶
　　　過零丁洋¶
苦遭逢起一經干戈落落四周星山河破碎風抛絮身¶
世飄揺雨打萍皇恐灘頭&KR0003;皇恐零丁洋裏歎零丁人生¶
自古誰無死留取丹心照汗青¶
　上巳日張元帥令李元帥過船請作書招諭張少保&KR0300;¶
　拜遂與之言我自救父母不得乃教人背父母可乎書¶
　此詩遺之李不能強持詩以逹張但稱好人好詩竟不¶
　能逼¶
<pb:KR4d0365_SBCK_014-1b>¶
　　　元夕¶
南海&KR0026;无夕兹遊古未曽人間大競渡水上小燒燈世事¶
争强弱人情尚廢興孤臣腔血滿死不愧廬陵¶
　　　懐趙清逸¶
厓海真何地驅來坐戰塲家人半分合國事决存亡一死¶
不足道百憂何可當故人髯似㦸起舞爲君傷¶
　　　二月六日海上大戰國事不濟孤臣天祥坐北舟¶
　　　中向南慟哭爲之詩曰¶
長平一坑四十萬秦人&KR0172;欣趙人怨大風&KR0045;沙水不流爲¶
楚者樂爲漢愁兵家勝&KR0018;常不一紛紛干戈何時畢必有¶
<pb:KR4d0365_SBCK_014-2a>¶
天吏將明威不嗜殺人能一之我生之&KR0004;尚無疚我生之¶
後遭陽九厥角稽首併二州正氣掃地山河羞身爲大臣¶
義當死城下師盟愧牛耳間𨵿歸國洗日光白麻重宣不¶
敢當岀師三年勞且苦只尺長安不得覩非無虓虎士如¶
林一日不戈爲人擒樓船千艘下天角兩雄相遭争&KR0108;&KR0366;¶
古來何代無戰争未有&KR0289;蝟交滄&KR0538;遊兵日來復日徃相¶
持一月爲鷸蚌南人志欲扶崑崙北人氣欲黄河吞一朝¶
天昏風雨惡炮火雷飛箭星落誰雌誰雄頃刻分流屍漂¶
血洋水渾昨朝南船滿厓海今朝只有北船在昨夜兩邉¶
桴皷鳴今朝船船鼾睡聲北兵去家八千里椎牛釃酒人¶
<pb:KR4d0365_SBCK_014-2b>¶
人喜惟有孤臣雨淚垂㝠㝠不敢向人啼六龍杳靄知何¶
䖏大海茫茫隔煙霧我欲借劍斬佞臣黄金横帶爲何人¶
　　　又六噫¶
飈風起&KR0006;海水飛噫文武盡&KR0006;火德㣲噫鷹鸇相擊&KR0006;靡¶
所施噫鴻鵠欲舉&KR0006;將安歸噫櫂歌中流&KR0006;任所之噫獨¶
抱春秋&KR0006;莫我知噫¶
　　　言志¶
九垠化爲魅億醜俘爲虜既不能變姓名卒於呉又不能¶
髠鉗奴於魯逺引不如四皓翁髙蹈不如仲連父㝠鴻堕¶
矰繳長鯨䧟網&KR0328;鷃燕上下争誰何螻蟻等閑相爾汝狼¶
<pb:KR4d0365_SBCK_014-3a>¶
籍山河歲云杪飄零海角春重暮百年落落生涯盡萬里¶
遥遥行&KR0229;苦我生不辰逢百罹求仁得仁尚何語一死鴻¶
毛或㤗山之輕之重安所䖏婦女低頭守巾幗男兒嚼齒¶
吞刀鋸殺身慷慨猶易免取義從容未輕許仁人志士所¶
植立横絶地維屹天柱以身狥道不苟生道在光明照千¶
古素王不作春秋廢獸蹄鳥跡交中圡閏位適在三七間¶
禮樂終當属真主李陵衛律罪通天遺臭至今使人&KR0269;種¶
&KR0438;東門不可得暴骨匈奴固其所平生讀書爲誰事臨難¶
何憂復何懼巳矣夫易簀不必如曽參結纓猶當效子路¶
　　　南海¶
<pb:KR4d0365_SBCK_014-3b>¶
朅來南海上人死亂如麻腥浪拍心碎颷風吹𩯭華一山¶
還一水無國又無家男子千年志吾生未有涯¶
　　有感¶
海闊龍深蟄山空鳥雜鳴花随春共去雲與水俱行壯士¶
千年志征夫萬里程夜凉㸔星斗何䖏是&KR0884;槍¶
　　　張元帥謂予國巳亡矣殺身以忠誰復書之予謂¶
　　　啇非不亡夷齊自不食周粟人臣自盡其心豈論¶
　　　書與不書張爲改容因成一詩¶
高人名&KR0002;凂烈士死如歸智㓕猶吞炭啇亡正採&KR0340;豈因¶
徼後福其肯蹈危機萬古春秋義悠悠𩀱淚揮¶
<pb:KR4d0365_SBCK_014-4a>¶
　　登樓¶
茫茫地老與天荒如此男兒鐡石腸七十日來浮海道三¶
千里外望江郷高鴻尚&KR0116;心期闊蹇馬何堪脚跡長獨自¶
登樓時柱頰山川在眼淚浪浪¶
　　　海上¶
天邉青鳥逝海上白鷗馴王濟非癡叔陶潜豈醉人得官¶
須報國可𨼆即逃秦身事盖棺定挑燈看劍頻¶
　　　贑州¶
滿城風雨送凄凉三四年前此戰塲遺老猶應愧蜂蟻故¶
交巳乆化&KR0600;狼江山不改人心在宇宙方來事㑹長翠玉¶
<pb:KR4d0365_SBCK_014-4b>¶
樓前天亦泣南音半夜落滄浪¶
指南後録卷之一下¶
　　　岀廣州第一宿¶
越王䑓下路搔首歎萍蹤城古都招水山髙易得風皷聲¶
殘雨後塔影暮林中一様連營火山同河不同¶
　　　英德道中¶
海近山如沃杼深屋半蕪乾坤正風雨軒冕總泥途自歎¶
鳶肩薄誰憐鶴影孤少年狂不醒夜夜夣伊吾¶
　　　晚渡¶
青山圍萬疊流落此何&KR0022;雲静龍歸海風清馬渡江汲灘¶
<pb:KR4d0365_SBCK_014-5a>¶
供茗椀編竹當&KR0382;窓一井沙頭月覊鴻共影𩀱¶
　　　珊瑚吟¶
南方有&KR0575;禽鳴聲天下竒毛羽黒如&KR0238;兩臉凝璚脂燕趙¶
佳公子籠檻以自随童子重丁寜飲食必以時將獻上林¶
𫟍來巢萬年枝待之豈少恩不免加縶維珊瑚真珊瑚碎¶
琢良自悲中原寒氣深風圡非所宜¶
　　　和中甫端午韻不依次¶
黄茅古道外羸馬發南州有客&KR0339;齊魯何人念楚囚歲年¶
付流水風雨滿滄洲手把菖蒲看黒頭非所求¶
　　　又呈中齋¶
<pb:KR4d0365_SBCK_014-5b>¶
風雨羊腸道飄零萬死身牛兒朝共載木客夜爲隣&KR0067;子¶
江南夣蘇&KR0048;海上貧悠悠㸔晚渡誰是濟川人¶
　　　又¶
萬里論心晚相看慰亂離丹成俄巳化璧碎尚無緇禾&KR0112;¶
西原夣川原落日悲斯文今巳矣來世以爲期¶
　　竹間¶
倦來聊歇馬随分此青山流水竹千箇清風沙一灣乾坤¶
醒醉裏身世有無間客路真希絶浮生半日閑¶
　　　越王䑓¶
登臨我向亂離來落落千年一越䑓春事暗随流水去潮¶
<pb:KR4d0365_SBCK_014-6a>¶
聲空逐暮天廻煙横古道人行少月堕荒村&KR0017;哭哀莫作¶
楚囚愁絶㸔&KR0199;家歌舞此㗸盃¶
　　　南華山¶
北行近千里迷復忘西東行行至南華忽忽如夣中佛化¶
知㡬塵患乃與我同有形終歸㓕不㓕惟真空𥬇㸔曹溪¶
水門前坐松風(六祖禪師真身盖數百年矣爲亂兵刲/其心肝乃知有患難佛不免况人乎)¶
　　　南安軍¶
梅花南北路風雨濕征衣出嶺誰同出歸郷如不歸山河¶
千古在城郭一時非饑死真吾志夣中行採&KR0340;¶
　　　黄金市¶
<pb:KR4d0365_SBCK_014-6b>¶
閉&KR0382;絶粒始南州我過青山欲首丘廵逺應無兒女態夷¶
齊肯作稻𥹭謀人間早見黃金市天上猶遲白玉樓先子¶
神遊今二紀夣中揮淚濺松楸¶
　　萬安縣¶
青山曲折水天平不是南征是北征舉世更無廵逺死當¶
年誰道甫申生遥知嶺外相思䖏不見灘頭皇恐聲傳語¶
故園猿鶴好夣回江路月風清¶
　　　㤗和¶
書生曽擁碧油幢耻與群兒共竪降漢節㡬回登快閣楚¶
囚今度過澄江丹心不改君臣&KR0105;清淚難忘父母&KR0022;惟有¶
<pb:KR4d0365_SBCK_014-7a>¶
郷人知我瘦下帷絶粒坐蓬窓¶
　　蒼然亭¶
風打船頭繋夕陽亭前老子&KR0199;胡床青牛過去𨵿山動白¶
鶴歸來城郭荒忠節風流落塵圡英雄遺恨滿滄浪故園¶
水月應無恙江上新松㡬許長¶
　　　别里中諸友¶
青山重回首風雨暗啼猿楊柳溪頭釣梅花石上尊故人¶
無復見烈士尚誰言長有歸來夣衣冠滿故園¶
　　　發吉州¶
巳卯六月&KR0004;一日蒼然亭下楚囚立山河顛倒紛雨泣巳¶
<pb:KR4d0365_SBCK_014-7b>¶
亥七夕此何夕煌煌斗牛劍光濕戈鋋彗雲雷電撃三百¶
餘年火爲德須&KR0119;風雨天地黒皇綱解紐地維折妾婦偷¶
生自爲賊英雄扼腕怒&KR0161;赤貫日血忠死窮北首陽風流¶
落南國正氣未亡人未息青原萬丈光赫赫大江東去日¶
夜白¶
　　　臨江軍¶
江岸今多嚙城居昔屢焚市人半傖父豎子亦將軍蛟哭¶
金洲雨猿啼玉觀雲周卽墳圡上回首淚成㾗¶
　予始至南安即絶粒爲告祖檷文别諸友詩遣孫禮取¶
　黄金市登岸馳歸約六月二日復命於吉城下予以心¶
<pb:KR4d0365_SBCK_014-8a>¶
　事白諸幽明即瞑目長徃含𥬇入地矣乃水盛風駛前¶
　一日逹廬陵孫禮期不至予且行&KR0216;死以待垂至豐城¶
　忽有見孫禮於他舟乃悟竟不曾徃爲之痛哭流涕暮¶
　始見主者取孫禮還舟明早遂送之豐城縣縱其自便¶
　追之不可及矣予至是不食巳八日&KR0002;無事然&KR0059;念死¶
　廬陵不失爲首丘今使命不逹委身荒江誰知之者盍¶
　少湏&KR0119;以就義乎復飲食如&KR0004;昔讀左傳申包胥哭𥘿¶
　庭七日勺飲不入口亦不聞有它乃知饑踣西山非一¶
　朝之積也予甞服腦子二兩不死絶食八日又不死竟¶
　不暁其何如從者七人或逃或死或逐今僅存一人曰¶
<pb:KR4d0365_SBCK_014-8b>¶
劉榮楚囚之况宜哉¶
　　隆興府¶
半生㡬度此登臨流落而今雪滿簮南浦不知春巳晚西¶
山但&KR0116;日&KR0004;隂誰憐龜鶴千年語空&KR0018;鵬　萬里心無限¶
故人簾雨外夜深如有廣陵音¶
　　湖口¶
江湖一都㑹宇宙㡬興亡走馬蘆林外買魚茅舎傍南人¶
撑快槳北客坐危檣江水交岷水東流日夜長¶
　　安慶府¶
風雨宜城路重來白髪新長江還有險中國自無人梟傹¶
<pb:KR4d0365_SBCK_014-9a>¶
蕃遺育鱣鯨蟄怒鱗泊船休上岸不忍見遺民¶
　　　池州¶
五老湖光逺九華山色昏南冠前進士北部故將軍芳草¶
江頭路斜陽郭外村匆匆十年夣故國黯銷魂¶
　　魯港¶
方誇金塢築豈料玉床揺國躰真三代江流&KR0199;六朝鞭&KR0300;¶
䏻㡬日瓦解不崇朝千古燕山恨西風捲怒潮¶
　　　采石¶
不上峩眉二十歳重來爲堕山河淚今人不見虞&KR0098;文古¶
人曾有樊&KR0002;水長江闊䖏平如驛况此介然衣帶窄欲從¶
<pb:KR4d0365_SBCK_014-9b>¶
謫仙捉月去安得然犀照神物¶
　　　建康¶
金陵古㑹府南渡&KR0199;陪京山𫝑猶盤礴江流巳変更徤兒¶
徙幽圡新&KR0017;哭䑓城一片清溪月偏扵客有情¶
　　　金陵驛¶
草合離宫轉夕睴孤雲飄泊復何依山河風景元無異城¶
郭人民半巳非滿地蘆花和我老&KR0199;家燕子傍誰飛從今¶
别却江南日化作啼䳌帶血歸¶
萬里金甌失壯圖衮衣顛倒落泥𡍼空流杜宇聲中血半¶
脫驪龍頷下鬚老去秋風吹我惡夣回寒月照人孤千年¶
<pb:KR4d0365_SBCK_014-10a>¶
成敗俱塵圡消得人間&KR0003;丈夫¶
　　　懐忠襄¶
平生王佐心世運蹈衰末齊虜誰復封楚囚詎當脫金陵¶
雖懐古尚友在風烈褒忠侈遺廟夫子我先逹¶
　　　早秋¶
&KR0215;影飄零天一涯千秋揺落欲何之朝㸔帶緩方嫌瘦夜¶
怯衾單始&KR0116;衰眼裏㳺從驚死别夣中兒女慰生離六朝¶
無限江山在搔首斜陽獨立時¶
　　　睡起¶
堂堂孤影起聞鷄風起高楼皷角悲江海無情遊子倦歳¶
<pb:KR4d0365_SBCK_014-10b>¶
年如夣美人遲平生管鮑成何事千古夷齊在一時坐乆¶
日斜庭木落浮雲㓕𣳚漏朝曦¶
　　　中秋¶
不教收骨瘴江邉驅向胡沙着去鞭&KR0199;奪宫&KR0129;空獨歩新¶
食官飯飽孤眠客程恰與秋天半人影何如月倍圓猶是¶
江南佳麗地徘徊把酒看蒼天¶
　　　南康軍和東坡酹江月¶
廬山依&KR0199;凄凉䖏無限江南風物空翠晴嵐浮汗漫還障¶
天東半壁鴈過孤峯猿歸老嶂風急波翻雪乾坤未歇地¶
靈尚有人傑堪嗟飄泊孤舟河傾斗落客夣催明發南浦¶
<pb:KR4d0365_SBCK_014-11a>¶
閒雲連草𣗳回首旌旗明㓕三十年來十年一過空有星¶
星髪夜深愁聴胡笳吹徹寒月¶
　　　和中齋韻(過吉作)¶
功業飄零五丈原如今局促傍誰轅侻首北去明妃淚啼¶
血南飛望帝魂骨肉凋殘唯我在形容変盡只聲存江流¶
千古英雄恨蘭作行舟柳作樊¶
　　　再和¶
見&KR0003;黄沙接五原飄零&KR0215;影向南轅江山有恨銷人骨風¶
雨無情断客魂淚似空花千㸃落𩯭如碩果数根存肉飛¶
不起真堪歎江水爲籠海作樊¶
<pb:KR4d0365_SBCK_014-11b>¶
　　　和友人¶
落落南冠過故都近來我意亦忘吾&KR0016;來驛馬身如&KR0009;遣¶
去家書宇亦無景伯未囚先立後嵇康縱死不爲孤江南¶
只有歸來夣休問田園蕪不蕪¶
　　　驛中言别友人¶
水天空闊恨東風不借世間英物蜀鳥吴花殘照裏忍見¶
荒城頽壁銅雀春情金人秋淚此恨慿誰雪堂堂劍氣斗¶
牛空認竒傑那信江海餘生南行萬里属扁舟齊發正爲¶
鷗盟留醉眼細㸔濤生雲㓕䁛柱吞嬴回旗走懿千古衝¶
冠髮伴人無𥧌秦淮&KR0063;是孤月¶
<pb:KR4d0365_SBCK_014-12a>¶
　　和¶
乾坤䏻大筭蛟龍元不是池中物風雨牢愁無着䖏那更¶
寒䖝四壁横槊題詩登樓作賦萬事空中雪江流如此方¶
來還有英傑堪𥬇一葉飄零重來淮水正凉風新發鏡裏¶
朱顔都変盡只有丹心難㓕去去龍沙向江山回首青山¶
如髪故人&KR0063;念杜䳌枝上殘月¶
　　　懐中甫(時中甫以病留/金陵天&KR0159;&KR0026;)¶
乆要何落落末路重依依風雨連兵幕泥𡍼滿客衣人間¶
龍虎変天外燕鴻違死矣煩公傳北方人是非¶
　　　行宫(中齋日)¶
<pb:KR4d0365_SBCK_014-12b>¶
十里宫墻一聚塵天津晚過客愁新花啼杜宇歸來血𣗳¶
掛蒼龍脫去鱗福德儻存終有晋秣陵未改巳無秦秋風¶
禾&KR0112;空南北見&KR0003;銅駝㑹笑人¶
恠底秦淮一水長㡬多客淚洒斜陽江流本是限南北地¶
氣何曾减帝王䑓沼漸荒基歷落鶯花猶在意凄凉青天¶
畢竟有情否&KR0199;月東來失女墻¶
　　　廣齋謂柳和王昭儀滿江紅韻惜未之見爲賦一¶
　　　闋(中齋作)¶
王母仙桃親曾醉九重春色誰信道鹿㗸花去浪翻鰲𨶕¶
眉鎻嬌娥山宛轉䯻梳堕馬雲欹側恨風沙吹透漢宫衣¶
<pb:KR4d0365_SBCK_014-13a>¶
餘香歇○䨘裳散庭花㓕斜陽燕應難&KR0003;想春深銅雀夣¶
殘啼血空有琵琶傳岀塞更無環佩鳴歸月又争知有客¶
夜悲歌壼&KR0251;缺¶
　　　和王夫人滿江紅韻以庶㡬后山妾薄命之意¶
燕子樓中又捱過㡬畨秋色相思䖏青年如夣乗鸞仙&KR0692;¶
肌玉暗銷衣帶緩淚珠斜透花鈿側最無端蕉影上窓紗¶
青燈歇○曲池合高䑓㓕人間事何堪&KR0003;向南陽阡上滿¶
&KR0109;清血世態便如翻覆雨妾身元是分明月𥬇樂昌一叚¶
好風流菱花缺¶
　　　代王夫人作¶
<pb:KR4d0365_SBCK_014-13b>¶
試問琵琶胡沙外怎生風色最苦是姚黄一朶移根仙&KR0692;¶
王母&KR0794;䦨璚宴罷仙人淚滿金盤側聴行宫半夜雨淋鈴¶
聲聲歇○彩雲散香塵㓕銅駞恨那堪&KR0003;想男女慷慨嚼¶
穿齦血回首昭陽離落日傷心銅雀迎新月筭妾身不願¶
似天家金甌缺¶
　　　王夫人詞¶
太液芙蓉全不是&KR0199;時顔色甞記得恩承雨露玉堦金&KR0692;¶
名播蘭簮妃后裏暈潮蓮臉君王側忽一朝鼙鼓掲天來¶
繁華歇○龍虎散風雲㓕今古恨慿誰&KR0003;顧山河百二涙¶
流&KR0109;血驛舘夜驚塵圡夣宮車曉轉𨵿山月&KR0002;嫦娥於我¶
<pb:KR4d0365_SBCK_014-14a>¶
肯相容從圓缺(王夫人至燕題驛中云云/中原傳誦惜末句少啇量)¶
　　　浪淘沙(中齋)¶
踈雨洗天晴枕簟凉生井梧一葉做秋聲誰念客身輕似¶
葉千里飄零○夣斷古䑓城月淡潮平便携酒訪新亭不¶
見當時王謝宅煙草青青¶
　　　東海集序¶
東海集者友人客海南以來詩也海南詩而曰東海集者¶
何魯仲連天下士友人之志也友人自爲舉子時巳大肆¶
力於詩於諸大家皆甞登其門而渉其流其本贍其飬銳¶
故所詣特深到余甞評其詩渾&KR0636;有英氣鍜錬如自然美¶
<pb:KR4d0365_SBCK_014-14b>¶
則美矣猶未免有意於爲詩也自䘮亂後友人　其家避¶
地遊官嶺海而全家燬於盗孤窮流落困䪺萬状然後崖¶
山除禮部侍&KR0048;中且權直學士矣㑹南風不競御舟漂散¶
友人倉卒蹈海者再爲北軍所鉤致遂不𫉬死以至于今¶
凡十數年間可驚可愕可悲可憤可痛可悶之事友人備¶
甞無所不至其𢡖戚感慨之氣結而不信皆於詩乎發之¶
盖至是動乎情性自不能不詩杜子美夔州柳子厚柳州¶
以後文字也余與友人年相&KR0002;又同里閈以斯文相好然¶
平生落落不相及及居楚囚中而友人在行同患難者數¶
月其自五羊至金陵所賦皆予目撃或相唱和時余坐金¶
<pb:KR4d0365_SBCK_014-15a>¶
陵驛無所作爲乃取友人諸詩筆之於書與相𨵿者并附¶
爲後之覧者因詩以見吾二人之志其必有感慨於斯巳¶
卯七月壬申文天祥叙¶
　　　送行中齋三首¶
秋風晚正烈客衣早知寒把衣不能别更盡此日&KR0172;岀門¶
一萬里風沙浩漫漫豈無兒女情爲君思汎瀾百年有時¶
盡千載無餘&KR0026;明明君臣義公獨爲其難願持丹一寸冩¶
入青琅玕㑹有撫卷人孤燈起長歎¶
神龍蕩失水馴擾終未得威鳯雖在藪肯顧鷄䳱食所以¶
古之人受變心不易亳𪔂巳遷周西山竟肌&KR0484;豫子身自¶
<pb:KR4d0365_SBCK_014-15b>¶
&KR0238;長弘血成碧何甞怨廢興而或二心跡堅白不在緇羔¶
裘良自惜此&KR0105;公素明俗見或未識¶
嗟予抱區區疇昔同里閈過從三十年知心不知靣零落¶
忽重逢家亡市朝變惸惸蹈海餘踽踽南冠殿𠟵談泥𡍼¶
際握手鞍馬倦依依斯文意苦恨十年晚魯仲偶不逢随¶
世本非願靈胥目未抉端欲詣所見及兹萬里别一夕腸¶
百轉余生諒須&KR0119;孤感横九縣庶㡬太尉事萬一中丞傳¶
　此冊爲指南後録第一卷下第二卷起八月二十四日¶
　發建康終&KR0010;除有感尚有零丁洋諸詩及後録本在惠¶
　州合𨽻爲一卷而所恨者指南前録叙號存而詩巳不¶
<pb:KR4d0365_SBCK_014-16a>¶
完侍卽弟姑㩀所存本使不泯於世一聯半句使天下¶
見之識其爲人即吾死無憾矣况篇帙之多乎&KR0010;在庚¶
　辰正月二十日文山履善甫書¶
　指南後録卷之二¶
　　予後録詩以廣州至金陵爲第一卷今入淮以後爲¶
　　第二卷云¶
　　　發建康(八月二/十四日)¶
賞心亭下路拍手唱吾歌樓外梁時塔城中秦氏河江山¶
如夣耳天地柰愁何回首清溪曲長江一鴈過¶
　　　江行有感(二十/五日)¶
<pb:KR4d0365_SBCK_014-16b>¶
蒲萄肥汗馬荆&KR0068;冷銅駞巫峽朝雲濕洞庭秋水波窮愁¶
空突兀暗淚自滂沱莫恨吾生悞江東才俊多¶
　　　真州驛(二十/七日)¶
山川如識我故&KR0199;更無人俯仰干戈跡徃來車馬塵英雄¶
遺筭晚天地暗愁新北首燕山路凄凉夜向晨¶
　　　望楊州¶
阮籍臨廣武杜甫登吹䑓高情發慷慨前人後人哀江左¶
遘陽運銅駞化飛&KR0069;二十四橋月楚囚今日來¶
　　　維楊驛¶
三年别淮水一夕𪧐楊州南極山川古北風江海秋昭君¶
<pb:KR4d0365_SBCK_014-17a>¶
愁岀塞王粲怕登樓千載英雄淚如今况楚囚¶
　　　過卲伯鎮(二十/八日)¶
今朝車馬地昔日戰争場我有楊州鶴誰存卲伯棠一灣¶
流水小數&KR0341;故城荒回首江南路青山斷夕陽¶
　　　高郵懐&KR0199;(二十/九日)¶
借問曾遊䖏高沙第㡬山潜行鷹攫道直上虎當𨵿一命¶
虚空裏三年瞬息間自憐今死晚何復望生還¶
　　　發髙郵(三十/日)¶
&KR0004;岀髙沙門輕舫逺城樓一水何曲折百年此綢繆北望¶
𣺌無際飛鳥翔平疇寒蕪入荒落日薄行人愁行行行湖¶
<pb:KR4d0365_SBCK_014-17b>¶
曲萬頃㴠清秋大風吹檣倒如盪彭蠡舟欲&KR0009;故郷淚使¶
入長江流篙人爲我言此水通淮頭前與黄河合同作滄¶
海漚踟蹰忽失意拭淚淚不收呉㑹日巳逺回首重悠悠¶
馳驅梁趙郊壮士何離憂吾道乆矣東陸沈古神州我今¶
戴南冠何異有北&KR0300;不能裂肝腦直氣摩斗牛但願光岳¶
合休明復啇周不使殊方魄終爲異物羞¶
　　　寳應道中¶
天闊搏南鴈淮途長北驅甘棠成傳舎細柳作康衢田海¶
随時變山河徃日殊征&KR0129;共衮繡夜壁一燈孤¶
　　　淮安軍(九月/一日)¶
<pb:KR4d0365_SBCK_014-18a>¶
楚州城門外白楊吹悲風纍纍死人塜死向鋒鏑中豈無¶
匹婦寃定無萬夫雄中原在其北登城望何窮¶
　　　過淮河𪧐闞石有感¶
北征垂半年依依只南圡今晨渡淮河始&KR0116;非故宇江郷¶
巳無家三年一覊旅龍翔在何方乃我妻子所昔也無柰¶
何忽巳置念慮今行日巳近使我涙如雨我爲綱常謀有¶
身不得顧妻&KR0006;莫望夫子&KR0006;莫望父天長與地乆此恨極¶
千古來生業縁在骨肉當如故¶
　　　發淮安(九月/二日)¶
九月&KR0004;二日車馬發淮安行行重行行天地何不寛烟火¶
<pb:KR4d0365_SBCK_014-18b>¶
無一家荒草青漫漫恍如泛滄海身坐玻瓈盤時時逢北¶
人什伍扶征鞍云我戍江南當軍身属官北人適呉楚所¶
憂地少寒江南有遊子風雪上燕山¶
　　　小清口(&KR0004;三/日)¶
乍見驚胡婦相嗟遇楚兵北來鴻鴈宻南去駱駞輕芳草¶
中原路斜陽故國情明朝五十里錯做武陵行¶
　　　桃源道中(&KR0004;四/日)¶
漠漠地千里垂垂天四圍隔溪胡&KR0016;過傍草野鷄飛風露¶
吹青笠塵沙薄素衣吾家白雲下都伴北人歸¶
　　　桃源縣¶
<pb:KR4d0365_SBCK_014-19a>¶
清野百年乆中原千里賖火煙新聚落山水&KR0199;生涯種麥¶
十&KR0190;&KR0341;誅茅千百家我來行正倦何䖏覔桃花¶
　　　崔鎮驛¶
萬里中原&KR0229;北風天正凉黄沙漫道路蒼耳滿衣裳野闊¶
人声小日斜駒影長解鞍身似夣遊子意茫茫¶
　　　發崔鎮(&KR0004;五/日)¶
髙鴈空秋興寒螿破暁眠淡烟白似海野水碧於天興廢¶
嗟何及行蔵信自然南人乍&KR0016;馬北客半乗船¶
　　　發𪧐遷縣¶
夜夣入星槎曉行随斗柄衣暖露自乾𩯭寒氷欲凝將軍¶
<pb:KR4d0365_SBCK_014-19b>¶
戴鐡笠壮士&KR0251;金鐙白眼睨青天我生不有命¶
　　　中原¶
中原方萬里明日是重陽桒&KR0037;人家近蓬蒿客路長引弓¶
虚射鴈失馬爲尋羊見&KR0003;今年旱青青麥又秧¶
　　　望邳州(&KR0004;六/日)¶
中原行㡬日今日&KR0379;見山問山在何䖏云在徐邳間邳州¶
山徐州水項籍不還韓信死龍争虎闘不肯止煙草漫漫¶
青萬里古來劉季號英雄樊崇至今巳千&KR0010;¶
　　　徐州道中(&KR0004;七/日)¶
彭城古官道日中十馬馳咫尺不見人撲靣黄塵飛白頭¶
<pb:KR4d0365_SBCK_014-20a>¶
漢王縞素師羙人燕罷項羽啼一時混𢧐四十萬天昏地¶
黒睢水湄乃知大風揚沙失白晝自是地利非天時漢王¶
倉皇問道西一兒一女嘻其危太公吕后去不歸爼上寕¶
有生還時未央稱夀太上皇巍然女媧帝中闈終然富貴¶
自有命造物顛倒真小兒¶
　　　彭城行(徐洲彭/城縣)¶
連山四圍合吕梁貫其中河南大都㑹故有項王宫晋牧¶
連楊豫虎視北方雄唐時燕子楼風流張建封西望睢陽¶
城只與汴水通大平黄楼賦尚能想遺風邇來百餘年正¶
朔歸江東遺民死欲盡莾然狐兎叢我從南方來停&KR0406;撫¶
<pb:KR4d0365_SBCK_014-20b>¶
遺蹤故河蓄潢潦荒城翳秋蓬凄凉戯馬䑓憔悴巨佛峯¶
滄海変桑田陵谷代不同朝爲朱門貴暮作行旅窮乗除¶
信物理感慨繫所逢古來賢逹人一醉萬慮空如此獨巽¶
何悲風逐征鴻¶
　　燕子樓¶
自别張公子婵姢不下樓遂令樓上燕百&KR0010;稱風流我遊¶
彭城門來吊楚王闕問楼在何䖏城東草如雪蛾眉代不¶
乏埋𣳚安足論因何張家妾名與山川存自古皆有死忠¶
義長不𣳚但傳美人心不&KR0003;美人色¶
　　　戯馬䑓¶
<pb:KR4d0365_SBCK_014-21a>¶
九月&KR0004;九日客遊戯馬䑓黃花弄朝露古人花飛埃今人¶
哀後人後人復今哀世事那可及淚落茱茰杯¶
　　　發彭城¶
今朝正重九行人意遲遲回首戯馬䑓野化發葳&KR0331;草埋¶
范增塜雲見樊噲旗時節正如此道路將何之我愛陶淵¶
明甲子題新詩白衣送酒來把菊卧東籬¶
　　　沛歌(山東藤山沛/縣&KR0004;十日)¶
秦世失其鹿豐沛發龍顔王侯與將相不岀徐濟間當時¶
數公起四海王氣閑至今尚想見虹光照人寰我來千載¶
下吊古淚如&KR1008;白雲落荒草𨼆𨼆芒碭山黄河天下雄南¶
<pb:KR4d0365_SBCK_014-21b>¶
去不復還乃知盈虚故天道如循環盧王&KR0199;封地今日殺¶
凾𨵿¶
　　　歌風䑓¶
長陵有神氣萬&KR0010;光如虹有時風雪變魂魄來沛宫壮哉¶
游子郷一覧萬宇空擊筑戒復隍帝業慎所終重瞳愛梁¶
父此情豈不同錦衣絢行晝丈夫何淺中&KR0225;懐首丘意自¶
足分雌雄尚惜覇心存慷慨懐勇功不見徃來事烹狥與¶
蔵弓早知致兩生禮樂三代𨺚匹夫事巳徃安用責乃翁¶
我來湯沐邑白楊吹悲風永言三侯章𨼆𨼆聞兒童葉落¶
皆歸根飄零獨秋蓬登䑓共悽惻目之南飛鴻¶
<pb:KR4d0365_SBCK_014-22a>¶
　　　固陵道中三首¶
九天雲下垂一雨作秋色塵埃化泥𡍼原野轉蕭瑟十里¶
一𩀱堠孤兎卧荆&KR0068;見&KR0003;數年來中州乍蘇息¶
茅舎荒&KR0765;&KR0199;固陵漢王城對楚王城徐州煙火連豐沛天¶
下還來屋角争¶
固陵城下兩龍争不見齊王來㑹兵勒取河山新分地項¶
王之後到韓彭¶
　　　發魚䑓(十二/日)¶
晨炊發魚䑓碎雨飛撃靣團團四野周冥冥萬象變疑是¶
江南山煙霧昏不見豈知此中原今古經百戰英雄化爲¶
<pb:KR4d0365_SBCK_014-22b>¶
圡飛霧洒郊甸天寒日欲短游子淚如霰¶
　　　自歎¶
瑟瑟秋風悲烈烈寒氣驕蒲柳先巳零松栢何後凋天意¶
重肅殺造物無不銷强弱有異禀憂患同一朝惟有南山¶
石千載一岧嶤人苦不自足空羡王子喬¶
　　　逺遊¶
黃河流活活太行髙巍巍　山以東百　山以西鄒魯¶
盛文獻燕趙多雄姿右摩㤗山碑左躡凾谷泥郟鄏吊周¶
公曲阜拜宣尼或登廣武歎或上北邙悲平生㡬兩屐汗¶
漫以爲期絶交天下士要爲男子竒呉㑹徧王業中原隔¶
<pb:KR4d0365_SBCK_014-23a>¶
遺&KR0058;安得與黄鶴比翼天上飛江河異風景撃楫感且欷¶
陽運遘百六興否俄推移桒田変滄海楚囚発孔悲我本¶
檻車客爲我解縶維青蠅附天𩦸萬里相追随人生尚行¶
樂矧復新相知周道思下泉王風懐&KR0112;離富貴豈不願&KR0104;¶
患那自持人命危且淺忽&KR0002;朝露睎長恐折我軸中道欲¶
差池去我父母&KR0022;我行且遅遅聽我逺遊曲&KR0009;我長相思¶
　　　六歌¶
有妻有妻出糟糠自少結髪不下堂亂離中道逢虎狼鳯¶
飛翩翩失其凰將雛一二去何方豈料國破家亦亡不&KR0216;¶
舎君羅&KR0237;裳天長地乆終茫茫牛女夜夜遥相望嗚呼一¶
<pb:KR4d0365_SBCK_014-23b>¶
歌&KR0006;歌正長悲風北來起徬徨¶
有妹有妹家流離良人去後携諸兒北風吹沙塞草凄窮¶
猿&KR0429;淡將安歸去年&KR0152;母南海湄三男一女同歔欷惟汝¶
不在割我肌汝家零落母不知母知豈有瞑目時嗚呼再¶
歌&KR0006;歌孔悲鶺鴒在原我何爲¶
有女有女婉清&KR0045;大者學帖臨鍾王小者讀字声琅琅朔¶
風吹衣白日黄一𩀱白璧委道傍鴈兒啄啄秋無梁随母¶
北首誰人將鳴呼三歌&KR0006;歌愈傷非爲兒女淚淋浪¶
有子有子風骨殊釋氏抱送徐卿雛四月八日摩尼珠榴¶
花犀錢絡繡&KR0237;蘭湯百沸香似酥歘随飛電飄泥𡍼汝兄¶
<pb:KR4d0365_SBCK_014-24a>¶
十二&KR0016;鯨魚汝今知在三&KR0010;無嗚呼四歌&KR0006;歌以吁燈前¶
老我明月孤¶
有妾有妾今何如大者手將玉蟾蜍次者親抱汗血駒晨¶
粧靚服臨西湖英英鴈落飄璚琚風花飛墜鳥嗚呼金莖¶
沆瀣浮汙渠天摧地裂龍鳯殂美人塵圡何代無嗚呼五¶
歌&KR0006;歌欝紆爲尔遡風立斯須¶
我生我生何不辰孤根不識桃李春天寒日短重愁人北¶
風随我鉄馬塵&KR0004;憐骨肉鍾竒禍而今骨肉相憐我汝在¶
北&KR0006;嬰我懐我死誰當收我骸人生百年何醜好黄梁得¶
䘮俱草草嗚呼六歌&KR0006;勿復道出門一笑天地老¶
<pb:KR4d0365_SBCK_014-24b>¶
　　　發潭口(十三/日)¶
吹靣北風來拂𩯭堅氷至軒冕委道途衮繡易氊毳百年¶
雜醜好始酧四方志浩歌激浮雲亭亭復&KR0259;轡羲馭㡬曽¶
停誰當掃幽翳¶
　　　新濟州¶
借問新済州徐鄆兄弟國昔爲大河南今爲大河北垂雲¶
隂萬里平原望不極百草盡枯死黃花自秋色時時見桒¶
𣗳青青雜阡陌路上無人行煙火𣺌蕭瑟車轍分縱横過¶
者臨岐泣積潦流交衢霜蹄破叢&KR0068;江南寒未深銅爐獸¶
花赤爲知行路人鐡令衣裳&KR0668;¶
<pb:KR4d0365_SBCK_014-25a>¶
　　　汶陽道中(東平路汶陽/縣十四日)¶
積雨不肯霽行陸如渉川青氊纊我後白氊覆我前我欲¶
正衣冠兩手如紏纒飛沫流&KR0013;靣代我泣涕漣鴻鴈紛南¶
翔逰子北入燕平楚𣺌四極雪風迷逺天昔聞濟上軍又¶
説汶陽田我今&KR0130;其地吊古愴蒼煙男兒欲了事長虹射¶
寒泉¶
　　汶陽舘¶
去&KR0010;营船隩今朝舘汶陽海空沙漠漠河廣草茫茫家國¶
哀千古男兒慨四方老愧秋雨暗孤影照淋浪¶
　　　自汶陽至鄆(十五/日)¶
<pb:KR4d0365_SBCK_014-25b>¶
𣺌𣺌中原道勞生歎百非風雨吹打人泥濘飛上衣目力¶
去天短心事與時違夫子昔相魯侵疆自齊歸¶
　　　來平舘¶
憔悴江南客蕭條古鄆州雨聲連五日月色徹中流萬里¶
山河夣千年宇宙愁欲鞭劉豫骨煙草暗荒丘¶
　　　發鄆州喜晴¶
烈風西北來萬竅號髙秋𪧐雲蔽層空浮潦迷中州行人¶
苦沮洳道阻路且脩流澌&KR0013;鞍&KR0817;飛沫綴衣裘昏鴉接趐¶
落原野𢡖以愁城郭何蕭條閉戸寒颼颼中宵月色滿餘¶
光散衾禂余子戒明發飛霧靄郊丘㣲見扶桒紅𨼆𨼆如¶
<pb:KR4d0365_SBCK_014-26a>¶
沉浮身遊大荒野海氣吹蜃樓須&KR0119;劃當空六合開沉幽¶
千年厭顔色蒼翠光欲流大陽經天行大化不暫留輝光¶
何曽㓕晻靄終當收𫿞霜下豐草長歌夜悠悠明日東阿¶
道方&KR0100;驟驊騮¶
　　　發東阿(十七/日)¶
東原深䖏所時或見人煙秋雨桒麻地春風挑李天貪程¶
頻問堠快馬緩加鞭多少飛檣過噫吁是北船¶
　　　𪧐高唐州(博州)¶
早發東阿縣暮𪧐高唐州哲人逹㡬㣲志士懐𨼆&KR0104;山河¶
巳歷歷天地空悠悠孤舘一夜𪧐北風吹白頭¶
<pb:KR4d0365_SBCK_014-26b>¶
　　　平原(十八/日)¶
平原太守顔真卿長安天子不知名一朝漁陽動鼙鼓大¶
河以北無堅城公家兄弟奮戈起一十七郡連夏盟賊聞¶
失色分兵還不敢長驅入咸京明皇父子將西狩由是靈¶
武起義兵唐家𠕅造李郭力&KR0002;論牽制公威靈哀哉常山¶
&KR0429;鈎舌心歸朝廷氣不懾﨑嶇坎坷不得志出入四朝老¶
忠節當年幸脫安禄山白首竟䧟李希烈希烈安能&KR0205;殺¶
公宰相盧杞欺日月亂臣賊子歸何䖏茫茫煙草中原圡¶
公死于今六百年忠精赫赫雷行天¶
　　　發陵州¶
<pb:KR4d0365_SBCK_014-27a>¶
中原似滄海萬頃與雲連大明朝東出皎月正在天逺𣗳¶
亂如㸃桒麻欝蒼煙一鴈入髙空千鴉落平田我行天地¶
中如蟻磨上旋雨㾗留故衣霜氣襲重氊徤馬嘶北風潜¶
魚樂深淵噫哉南方人囬首空自憐¶
　　　獻州道巾¶
三年戎服行五嶺文玉㑹躋攀上崖磴厲掲渉瀟瀬十歩¶
九﨑嶇山水何破碎坐令管仲小自&KR0116;伯夷隘乃今來中¶
州萬里如一槩四望登原隰桒麻蔚斾斾驊騮岀清廟過¶
都真歷塊歷歷古戰塲俯仰生感慨吾常渉重湖東海際¶
南海兹遊冠平生天宇更宏大心與太虚際目空九圍内¶
<pb:KR4d0365_SBCK_014-27b>¶
男兒不出居婦人坐帷盖反身以自觀須彌納一芥以此¶
䖏死生超然萬形内¶
　　　滹沱河二首¶
過了長江與大河横流数仞絶滹沱蕭王麥飯曽倉卒囬¶
首中天感慨多¶
風沙睢水終亡楚草木公山竟蹙秦始信滹沱氷合事世¶
間興廢不由人¶
　　　河間¶
　　夜宿河間恰家則翁寓焉因成三絶¶
空有丹心貫碧霄泮氷亡國不崇朝小臣萬死無遺慨曽¶
<pb:KR4d0365_SBCK_014-28a>¶
見天家十八朝¶
南歸鴈蕩報郎君老子精神徤十分不爲瀛洲復相見阿¶
戎翻隔萬山雲¶
江南車盖走燕山老子旁&KR0026;䄂手閒見&KR0003;新詩題甲子桃¶
源元只在人間¶
　　　保州道中(二十/一日)¶
昨日渡滹沱今日望太行白雲何𣺌𣺌天地何茫茫落葉¶
混西風黃塵昏夕陽牛車過不住氊屋行相望小兒&KR0016;蹇¶
驢壮士駕乗黄髙低葉萬頃黒白草千行村落有古風人¶
間無時粧宋遼&KR0199;分界燕趙古戰塲&KR0214;&KR0057;亂𣵠野共工謫¶
<pb:KR4d0365_SBCK_014-28b>¶
幽&KR0022;郭隗致樂毅荆軻携舞陽&KR0391;盧互反覆安史迭坡倡¶
山川一今古人物㡬興亡江南佔畢生徃來習羊腸天馬¶
戴青蝿電秣馳康荘適從何有來如此醉夣郷感時意踟¶
蹰惜徃淚淋浪厲階起玉環左計由石卽天地行日月萬¶
代乗景光晝夜果可廢春秋誠荒唐吾生直須&KR0119;俯仰際¶
八荒來者不可見逺遊賦彷徨¶
　　保𣵠州三詩¶
　　　趙太祖墓(在保州/二十九/日起三十日到)¶
我行保州塞御河直其東山川猶有靈佳氣何欝䓤顧我¶
巾車因厲氣轉秋蓬辦香欲徃拜惆悵臨長空¶
<pb:KR4d0365_SBCK_014-29a>¶
　　　樓桒(故宅近涿/縣三十里)¶
我過梁門城樓桒在其北元德巳千年青煙遶故宅道傍¶
爲揮淚徘徊秋風客天下卧龍人多少空抱𦞃¶
　　　涿鹿¶
我瞻涿鹿野古來戰&KR0214;&KR0057;軒轅此立極玉帛朝諸侯歷歷¶
𨵿河鴈随風鳴寒秋邇來三千年王氣行幽州¶
　　過梁門¶
一一金甌在𩀱𩀱鎮璧全圡花開&KR0199;國風絮渡江船南北¶
分新統江淮號極邉更和天塹失回首𢡖啼䳌¶
　　　白溝河¶
<pb:KR4d0365_SBCK_014-29b>¶
昔時張叔夜統兵赴勤王東都一不守羸馬遷龍荒適過¶
白溝河裂眦鬚欲張絶粒不遄死仰天扼其吭群臣總奄¶
奄一圡垂天光讀史識其地撫卷爲凄凉我生何不辰異¶
世忽相望皇圖遘陽九天塹滿飛堭引兵詣𨵿下捧圡障¶
瀾狂岀使義不屈持節還中郎六飛獨南海金龯將煌煌¶
武侯空威心出狩驚四方吾屬竟爲虜世事吁彼蒼思公¶
有竒節一死何慨慷江淮我分地我欲&KR0300;滄浪滄浪&KR0077;不¶
受中原行路長&KR0004;登項籍宫次覧劉季&KR0022;渉足河與濟回¶
首嵩與恒下車撫梁門上馬指樓桒戴星渡一水𢡖淡天¶
微茫行人爲我言宋遼此分疆懸知公死䖏爲公出涕滂¶
<pb:KR4d0365_SBCK_014-30a>¶
恨不持束芻徘徊官道傍我死還在燕烈烈同肝腸今我¶
爲公哀後來誰我傷天地垂日月斯人未云亡文武道不¶
墜我軰終堂堂¶
　　　懐孔明¶
斜谷事不濟將星殞營中至今岀師表讀之淚沾胷漢賊¶
明大義赤心貫蒼穹世以成敗論操懿真英雄¶
　　　劉琨¶
中原蕩分崩壮哉劉越石連踪起幽并&KR0215;手扶晋室福華¶
天意乖匹磾生&KR0294;蜮公死百世名天下分南北¶
　　　祖逖¶
<pb:KR4d0365_SBCK_014-30b>¶
平生祖豫州白首起大事東門長嘯兒爲遜一頭地何哉¶
戴&KR0002;思中道&KR0108;螳臂豪傑事垂成今古爲短氣¶
　　　顔杲卿¶
常山義旗&KR0108;范陽哽喉咽明雛一狼狽六飛入西川哥舒¶
䧏且拜公舌膏戈鋋人世誰不死尒死千萬年¶
　　　許逺¶
起師&KR0152;玄元義氣震天地百戰&KR0108;雄姿臠妾士揮淚睢陽¶
水東流𩀱廟垂百世當時令狐潮乃爲賊遊&KR0003;¶
　　　過雪橋琉璃橋¶
小橋度雪度琉璃更有清霜滑馬蹄遊子衣裳如鐡冷殘¶
<pb:KR4d0365_SBCK_014-31a>¶
星荒店野鷄啼(一作亂/鳴鷄)¶
指南後録卷之三¶
　　予指南後録第一卷起正月十二日賦零丁洋第二¶
　　卷起八月二十四日發建康今第三卷盖自庚辰元¶
　　日爲始文山履善甫序¶
　　　五月二日生朝¶
北風吹滿楚冠塵笑捧蟠佻夣裏春㡬&KR0010;巳無籠鴿客去¶
年猶有送羊人江山如許非吾圡宇宙柰何多此身不㓕¶
不生在何許静中聊且飬吾真¶
　　　胡笳曲¶
<pb:KR4d0365_SBCK_014-31b>¶
　　庚辰中秋日水雲慰予囚所援琴作胡笳十八拍取¶
　　予疾徐指法良可觀也琴罷索予賦胡笳詩而倉卒¶
　　中未能成就水雲别去是&KR0010;十月復來予因集老杜¶
　　句成拍與水雲共啇畧之盖囹圄中不能得死聊自¶
　　遣耳亦不必一一學琰語也水雲索予書之欲蔵於¶
　　家故書以遺之浮休道人文山¶
風塵傾洞昏王室天地𢡖𢡖無顔色而今西北自反胡西¶
望千山萬山赤歎息人間萬事非&KR0013;驅不異犬與鷄不知¶
明月爲誰好来&KR0010;如今歸未歸¶
　　　　右一拍¶
<pb:KR4d0365_SBCK_014-32a>¶
獨立縹緲之飛樓高視乾坤又可愁江風蕭蕭雲拂地笛¶
聲憤怒哀中流鄰鷄野&KR0152;如昨日昨日晚晴今日黒蒼皇¶
巳就長途徃欲徃城南忘南北¶
　　　　右二拍¶
三年奔走空皮骨三年笛裏𨵿山月中天月色好誰㸔&KR0600;¶
狼塞路人煙絶寒刮肌膚北風利牛馬毛零縮如蝟塞上¶
風雲接地隂咫尺但愁雷雨至¶
　　　　右三拍¶
黃河北岸海西軍翻身向天仰射雲胡馬長鳴不知數衣¶
冠南渡多崩奔山木𢡖𢡖天欲雨前有毒蛇後猛虎欲問¶
<pb:KR4d0365_SBCK_014-32b>¶
長安無使來終日戚戚忍覉旅¶
　　　　右四拍¶
北庭數有𨵿中使飄飄逺自流沙至胡人髙鼻動成群仍¶
唱胡歌飲都市中原無書歸不得道路只今多擁隔身欲¶
&KR0108;飛病在床時獨㸔雲淚沾臆¶
　　　　右五拍¶
胡人歸來血滿箭白馬將軍&KR0002;雷電蠻夷雜種錯相于洛¶
陽宫殿燒焚盡干戈兵革闘未巳魑魅魍魎徒爲爾㷲哭¶
秋原何䖏村千村萬落生荆杞¶
　　　　右六拍¶
<pb:KR4d0365_SBCK_014-33a>¶
憶昔十五心尚孩莫恠頻頻&KR0134;酒杯孤城此日腸堪断如¶
何不飲令人哀一去紫䑓連朔漠月岀雲通雪山白九度¶
附書歸洛陽故國三年一消息¶
　　　　右七拍¶
只今年&KR0138;十六七風塵荏苒音書絶胡&KR0016;長驅五六年弊¶
裘何啻連百結愁對寒雲雪滿山愁㸔冀北是長安此身¶
未知歸定䖏漂泊西南天地間¶
　　　　右八拍¶
午夜漏聲催曉箭寒盡春生洛陽殿漢主山河錦繡中可¶
惜春光不相見自胡之反持干戈一生抱恨空咨嗟我巳¶
<pb:KR4d0365_SBCK_014-33b>¶
無家尋弟妹此身那得更無家南極一星朝北斗每依南¶
斗望京華¶
　　　　右九拍¶
今年臈月凍全消天涯涕淚一身遥諸將亦自軍中至行¶
人弓箭各在腰白馬嚼嚙黄金勒三尺角&KR0211;兩斛力胡鴈¶
趐濕髙飛難一箭正墜𩀱飛翼¶
　　　　右十拍¶
冬至陽生春又來口雖吟咏心中哀長笛誰能亂愁思呼¶
兒且覆掌中杯雲白山青萬餘里壁立石城横塞起元戎¶
小隊岀郊坰天寒日暮山谷裏¶
<pb:KR4d0365_SBCK_014-34a>¶
　　　　右十一拍¶
洛陽一别四千里邉庭流血成海水自經䘮亂少睡眠手¶
脚凍皴皮肉死反鏁衡門守環堵稚子無憂走風雨此時¶
與子空歸來喜得與子長夜語¶
　　　　右十二拍¶
大兒九齡色清徹驊騮作駒巳汗血小兒五&KR0010;氣食牛氷¶
壼玉鑑懸清秋罷琴惆悵月照席人生有情淚沾臆離别¶
不堪無限意更爲後㑹知何地酒肉如山又一時只今未¶
絶巳先悲¶
　　　　右十三拍¶
<pb:KR4d0365_SBCK_014-34b>¶
北歸秦川多鼓鼙禾生隴&KR0341;無東西三歩回頭五歩坐誰¶
家搗練風凄凄巳近苦寒月𢡖𢡖中腸悲自恐二男兒不¶
得相追随去留俱失意徘徊感生離十年蹴踘將雛逺目¶
極傷神誰爲携此别還須各努力無使霜露沾人衣¶
　　　　右十四拍¶
寒雨颯颯枯𣗳濕坐卧只多少行立青春欲暮急還郷非¶
𨵿使者徴求急欲别上馬身無力去住彼此無消息𨵿塞¶
蕭條行路難行路難行澁如&KR0068;男兒性命絶可憐十日不¶
一見顔色¶
　　　　右十五拍¶
<pb:KR4d0365_SBCK_014-35a>¶
乃知貧賤别更苦况我飄轉無定所心懐百憂復千慮世¶
人那得知其故嬌兒不離𦞃哀哉兩决絶也復可憐人里¶
巷盡嗚咽斷腸分手各風煙中間消息兩茫然自斷此生¶
休問天㸔射猛虎終殘年¶
　　　　右十六拍¶
江頭宫殿鎻千門千家今有百家存靣粧首&KR0346;雜啼痕教¶
我歎恨傷精魂自有兩兒卽忽在天一方胡塵暗天道路¶
長安得送我置汝傍¶
　　　　右十七拍¶
事殊興極憂思集足繭荒山轉愁疾漢家山東二百州青¶
<pb:KR4d0365_SBCK_014-35b>¶
是&KR0463;煙白人骨入門依&KR0199;四壁空一斛&KR0199;水蔵蛟龍年過¶
半百不&KR0091;意此曲哀怨何時終¶
　　　　右十八拍¶
　　　上巳¶
　　予自丙子上巳日真州屏之城門外于今憂患通六¶
　　年俯仰時節爲之慨然¶
昔自長淮𣗳去㠶今從燕薊眺東南泥沙一命九分九風¶
雨六年三月三地下故人那可作天涯遊子竟何堪便從¶
餓死傷遅暮靣對西山巳發慚¶
　　　寒食¶
<pb:KR4d0365_SBCK_014-36a>¶
　予不登丘隴拜清明寒食八年矣癸酉湖南甲戌乙¶
　　亥章貢丙子淮東丁丑梅州戊寅麗江浦庚辰燕山¶
　　獄中今辛巳猶未得死和上巳韻冩懐¶
苦海周遭斷去㠶東風吹淚向天南龍蛇澤裏清明五燕¶
雀籠中寒食三撲面風沙驚我在滿&KR0109;霜露痛誰堪何當¶
歸骨先人墓千古不爲丘首慚¶
　　　覧鏡見鬚髯消落爲之流涕¶
萬里飄零等一毫滿前風景恨滔滔淚如杜宇喉中血&KR0161;¶
似蘇&KR0048;節上旄今日形骸遅一死何來事業竟徒勞青山¶
是我安魂䖏清夣時時賦大刀¶
<pb:KR4d0365_SBCK_014-36b>¶
　　　讀赤壁賦前後二首¶
昔年仙子謫黃州赤壁磯頭汗漫遊今古興亡真過影乾¶
坤俯仰一虚舟人間憂患何曾少天上風流更有不我亦¶
洞簫吹一曲不知身世是蜉蝣¶
一笑滄波浩浩流&KR0215;鷄斗酒更扁舟八龍冩作詩中案孤¶
鶴來爲夣裏遊楊柳逺煙連北府蘆花新月對南樓玉仙¶
來徃清風夜還識江山似&KR0199;不¶
　　　自歎¶
門揜牢愁白日過不應老子坐婆娑雖生得似無生好欲¶
死其如不死何王蠋髙風真可挹魯連大節豈容磨東流¶
<pb:KR4d0365_SBCK_014-37a>¶
不盡銅駞恨四海悠悠緫一波¶
　　　端午&KR0004;度¶
死所&KR0004;何怨生朝只自知頗懐常枤意忍誦蓼莪詩浮世¶
百年夣高人千載期楚囚一杯氷勝似九霞巵¶
向來松下鶴今日傍誰門夣見瑶池沸愁㸔玉壘昏所思¶
多死所焉用獨生存可惜菖蒲老風煙滿故園¶
　　　端午即事¶
五月五日午贈我一枝艾故人不可見新知萬里外丹心¶
照夙昔𩯭髪日巳改我欲從靈均三湘隔遼海¶
　　　自述二首¶
<pb:KR4d0365_SBCK_014-37b>¶
當年嚼血灑銅駝風氣悠悠柰&KR0002;何漢賊巳成千古恨楚¶
囚不&KR0116;二年過古今咸道天驕子老去忽如春夣婆試把¶
睢陽𩀱廟㸔只今事業愧蹉跎¶
江南啼血送殘春漂泊風沙萬里身漢末固應多死士周¶
餘乃止一遺民乍㸔鬚少疑非我只要心存尚是人坐擁¶
牢愁書眼倦圡床伸脚任吾真¶
　　　五月十七夜大雨歌¶
去年五月望流水滿一房今年後三夕大雨復没床我辭¶
江海來中原路茫茫舟楫不復見車馬馳康荘矧居圜土¶
中得氷猶得&KR0308;忽如巨石浸倉卒殊徬徨明星尚未啓大¶
<pb:KR4d0365_SBCK_014-38a>¶
風方發狂呌呼人不譍宛轉水中央壁下有水穴群䑕走¶
踉蹡或如魚潑刺墊溺無所藏周身莫如物患至不得防¶
業爲世間人何䖏逃禍殃朝來闢溝道宛如决陂塘盡室¶
泥濘𡍼化爲縻爛塲炎蒸迫其上臭腐薫其傍惡氣所侵¶
薄疫癘何可當楚囚欲何之&KR0397;食此一方　坐¶
待仆且僵乾坤莾空闊何爲此凉凉逹人識義命此事𨵿¶
綱常萬物方焦枯皇皇禱穹蒼上帝實好生夜半下龍章¶
但願天下人家家足稲𥹭我命渾小事我死庸何傷¶
　　　先太師忌日(二月二/十八日)¶
萬里先人忌呼號痛不天遺孤餘二紀曠祀忽三年永恨¶
<pb:KR4d0365_SBCK_014-38b>¶
丘園隔遥憐弟妹圎義方如昨日地下想興然¶
　　　築房子歌¶
自予居狴犴一室以自治二年二大雨地汙實成池圄人¶
爲我惻畚圡以築之築之可二尺宛然水中坻&KR0004;運朽壤¶
來臭&KR0126;恨莫追掩鼻不可近牛皂鷄于塒須&KR0119;𫝊黒墳千¶
杵鳴參差但見如坻平糞圡不復疑乃知天下事不在論¶
鎡基苟可掩耳目臭腐誇神竒世人所不辨羊質而虎皮¶
大者莫不然小者又何知深居守我玄黙觀道推移何時¶
蟬蛻去忽與濁世違¶
　　　有感¶
<pb:KR4d0365_SBCK_014-39a>¶
巳矣勿復道安之如自然閑陪黄妳坐倦退白衣眠一死¶
知何地此生休問天恠哉茨野客宿果墮幽燕¶
　　　正氣歌¶
　　予囚北庭坐一圡室室廣八尺深可四尋单扉低小¶
　　白間短窄汙下而幽暗當此夏日諸氣萃然雨潦四¶
　　集浮動床几時則爲水氣𡍼泥半朝蒸漚歷瀾時則¶
　　爲圡氣乍晴暴熱風道四塞時則爲日氣&KR0585;隂薪㸑¶
　　𦔳長炎虐時則爲火氣倉腐&KR0009;䪺陳陳逼人時則爲¶
　　米氣駢肩雜還腥臊汙垢時則爲人氣或圊溷¶
　　屍或腐䑕惡氣雜出時則爲&KR0126;氣疊是数氣當¶
<pb:KR4d0365_SBCK_014-39b>¶
　　鮮不爲厲而予以孱弱俯仰其間于兹二年矣¶
　　是殆有飬致然然爾亦安知所飬何哉孟子曰吾善¶
　　飬吾浩然之氣彼氣有七吾氣有一以一敵七吾何¶
　　患焉况浩然者乃天地之正氣也作正氣歌一首¶
天地有正氣雜然賦流形下則爲河嶽上則爲日星於人¶
曰浩然沛乎塞蒼冥皇路當清夷含和&KR0269;明庭時窮節乃¶
見一一垂丹青在齊太史簡在晋董狐筆在秦張良椎在¶
漢蘇武節爲𫿞将軍頭爲嵇侍中血爲張睢陽齒爲顔常¶
山舌或爲遼東㡌清操厲氷雪或爲岀師表鬼神泣壮烈¶
或爲渡江楫慷慨吞胡羯或爲撃賊笏逆竪頭破裂是随¶
<pb:KR4d0365_SBCK_014-40a>¶
所旁薄凛烈萬古存當其貫日月生死安足論地維頼以¶
立天柱頼以尊三綱實係命道義爲之根嗟予遘陽九𨽻¶
也實不力楚囚纓其冠傳車送窮北𪔂鑊甘如飴求之不¶
可得隂房閴&KR0294;火春院閟天黒牛驥同一皂鷄棲鳯凰食¶
一朝濛霧露分作溝中&KR0484;如此再寒暑百沴自辟易嗟哉¶
沮洳塲爲我安樂國豈有他繆巧隂陽不能賊顧此耿耿¶
在仰視浮雲白悠悠我心悲蒼天&KR0154;有極哲人日巳逺典¶
刑在夙昔風&KR0585;展書讀古道照顔色¶
　　　七月二日大雨歌¶
燕山五六月氣候苦不常積隂緜五旬畏景淡無光天漏¶
<pb:KR4d0365_SBCK_014-40b>¶
比西極地温等南方今何苦常雨昔何苦常暘七月二日¶
夜天工爲誰忙浮雲黒如墨飄風怒如狂滂沱至夜半天¶
地爲低昻𫝑如蛟龍岀平陸俄懐襄&KR0004;疑倒巫峽又似翻¶
瀟湘千門各巳閉仰視天茫茫但聞屋側聲人力無支當¶
嗟哉此圜圡占勝非高岡赭衣無容足南房并北房北房¶
水二尺聚立唯東箱桎梏猶自可凛然覆穹墻嘈嘈復雜¶
雜烝汗流成&KR0308;張目以待旦沈沈漏何長南冠者爲誰獨¶
居沮洳場此夕水弥滿浮動八尺床壁老如欲壓守者殊¶
皇皇我方鼾鼻睡逍遥遊帝郷百年一大夣所歷皆黄梁¶
死生巳勘破身世如遺忘雄鷄呌東白漸聞語聲&KR0045;論言¶
<pb:KR4d0365_SBCK_014-41a>¶
苦飄揚形𫝑猶倉黄起來立泥𡍼一𥬇褰衣裳遺書宛在¶
架吾道終未亡¶
　　詠懐¶
隂陽相烹然天地一釡&KR0998;人生居其間便同肉在砧熱猶¶
以火燎温猶以湯潯一&KR0010;一煆煉老形忽駸駸吾生四十¶
六弱質本不任矧當五六年患難長侵尋子卿羝羊節少¶
陵杜䳌心酷罰毒我膚深&KR0104;煩我&KR0109;嗟嗟夏渉秋天道何¶
其&KR0075;或時日杲杲或時雨淋淋方如坐蒸甑又似立烘煁¶
水火交相禅益熱與益深宛轉兒戯中日夜空呻吟何如¶
真𪔂鑊殊我一寸金脫此寒暑殻誰能復嶇&KR0706;¶
<pb:KR4d0365_SBCK_014-41b>¶
　　　偶成¶
昨朝門前地寸裂今朝床下泥尺深人生世間一蒲柳豈¶
堪日炙復雨淋起來高歌離騷賦睡去細和梁父吟巳矣¶
巳矣尚何道猶有天地知吾心¶
　　　移司即事¶
　　自大雨後兵馬司墻壁頺落地皆沮洳囚不可居七¶
　　月五日移司官籍監予以詰朝行詩以記之¶
燕山積雨泥塞道大屋欹傾小成倒赭衣&KR0068;下無顔色倉¶
卒移司避流潦行行桎梏如貫魚憐我龍鍾遲明早我來¶
二十有一月&KR0002;書下下㡬一考夣回恍憶入新衙不知傳¶
<pb:KR4d0365_SBCK_014-42a>¶
舎何時了寄書痴兒了家事九牛一毛亦云小天門皇皇¶
虎豹立下圡孤臣泣雲表莫令赤子盡爲魚早願當空日¶
杲杲¶
　　　不睡¶
頻搔白首强&KR0104;煎細雨青燈思欲顛南北東西三萬里古¶
今上下㡬千年只因知事翻成惱未到放心那得眠眼不¶
識丁馬前卒隔床鼾鼻正陶然¶
　　　宫籍&KR0101;¶
　　兵馬司移寓宫籍&KR0101;予&KR0101;一室頗瀟洒明窓净壁𣗳¶
　　影横斜可愛也賦五絶¶
<pb:KR4d0365_SBCK_014-42b>¶
塵滿南冠&KR0010;月深蹔移一室𠋣&KR0999;林天憐元是青山客分¶
與窓根兩𣗳隂¶
壁間頗自有龍蛇元是誰人小住家不似爲囚似爲客𠋣¶
窓望㫁暮天涯¶
曽過盧溝望塔尖今朝塔影接虚&KR0585;道人心事真方丈静¶
坐日長雲蒲簾¶
軍衙馬足起黄埃門掩西風夢正回自入燕関人世隔隔¶
墻忽送市聲來¶
新來窓壁頗玲瓏盡把前時臭腐空好醜元來都是幻&KR1355;¶
廬一付夣魂中¶
<pb:KR4d0365_SBCK_014-43a>¶
　　　還司即事¶
　　兵馬司苦於地窄其東偏有大宅官買之以廣治所¶
　&KR0199;&KR0550;事遂爲空閑七月十一日囚自宫籍&KR0101;悉歸獄¶
　　&KR0199;&KR0550;事之西有一室䖏予其間其地高燥而空凉蕭¶
　　然獨徃寂無來人又一境界也五言八句二首¶
幙燕方如&KR0009;屠羊忽復旋霜枝空獨立雪窖巳三遷漂泊¶
知何所逍遥付自然庭空誰共語柱頰望青天¶
秋声滿南國一葉此飄蓬墻外千門逈庭皋四壁空誰家¶
驢吼月隔巷犬嘷風燈暗人無𥧌沉沉夜正中¶
　　　夜起二絶¶
<pb:KR4d0365_SBCK_014-43b>¶
惆悵高歌入睡郷夣中魂魄尚飛&KR0045;起來露立頻搔首夜¶
静無風自在凉¶
三年獨立巳成僧欲與何人&KR0003;葛藤夜夜隔墻囚呌佛三¶
生因果伴孤燈¶
　　　還獄¶
　予自宫籍&KR0101;還兵馬司止予&KR0199;&KR0550;事西偏之室嶽戸¶
　　既葺以八月七日復返故䖏向之所謂&KR0424;腐温蒸依¶
　　然故在回視吾所挾亦浩然而獨存作古風一首¶
人情感故物百年多離&KR0104;桒下住三𪧐&KR0063;者猶遅留矧兹¶
方丈室屏居二春秋夜眠與晝坐隤乎安楚囚自罹大雨¶
<pb:KR4d0365_SBCK_014-44a>¶
水圜土俱盪舟此身委傳舎迁徙無定謀去之巳旬月宫¶
室重綢繆今夕果何夕復此搔白頭恍知流浪人一旦歸¶
&KR0199;遊故家不可復故國巳成丘對此重回首汪然涕泗流¶
人生如空花随風任飄浮哲人貴知命樂天復何求¶
　　　偶賦¶
蒼蒼巳如此梁父共誰吟神有忠臣𫝊床無壮士金收心¶
歸寂㓕随性過光隂一𥬇西山晚門前秋雨深¶
　　　讀杜詩¶
平生蹤跡只奔波偏是文章&KR0013;折磨耳想杜䳌心事苦眼¶
㸔胡馬涙㾗多千年夔峽有詩在一夜采江如酒何黃圡¶
<pb:KR4d0365_SBCK_014-44b>¶
一丘随䖏是故郷歸骨任蹉跎¶
　　　感懐二首¶
交遊兵後似蓬飛流落天涯鵲繞枝唐室老臣唯我在柳¶
州先友託誰碑泥𡍼猶幸瞻佳士甘雨如何遇故知一死¶
一生情義重莫嫌收拾老牛屍¶
伏龍欲夾太陽飛獨柱擎天力弗支北海風沙漫漢節浯¶
溪烟胡暗唐碑書空巳恨天時雨惜徃徒懐國士知抱𦞃¶
對人復何語紛紛坐冡卧爲屍¶
　　　先兩國&KR0004;忌(九月&KR0004;/七日)¶
北風吹黄花落木寒蕭颼哀哀我慈母玉化炎海秋日月¶
<pb:KR4d0365_SBCK_014-45a>¶
水東流音容隔悠悠小祥哭下邳大祥哭幽州今此復何¶
夕荏苒三星周嗟哉不肖孤宗職矌不脩昔母肉未寒委¶
身堕㓂讐仰藥早云遂庶從地下遊大阿落人手死生不¶
自由南冠坐絶域大期落淹流白華下玄髪碧蘚生緇裘¶
心口自相語形影旁無儔空庭&KR0294;火閴天黒對牢愁魚軒¶
在何䖏魂魄今安否兒女各北歸墳墓委南陬寒食雨凄¶
凄盂飯誰與&KR0300;荆&KR0068;纒蔓草狐兎縁荒丘長夜良寂寞與¶
我同幽幽我心亦劳止我命實不猶昨夕夣堂上樂昔&KR0172;¶
綢繆&KR0116;來尚恍惚血涕連衾禂晨興一瓣香痛如螫在頭¶
吾家白雲下萬里同𨵿憂遥憐弟與妹几筵羅庶羞既傷¶
<pb:KR4d0365_SBCK_014-45b>¶
母在殯又念兄在囚兄囚不足念母亦爲母謀三聖去巳¶
逺穹垠莾洪流&KR0225;懐百世慮白骨甘填溝冥冥先大夫欝¶
欝蒼松揪防山迄合&KR0830;&KR0578;目復何求¶
　　　重陽¶
萬里飄零兩𩯭蓬故郷秋色老梧桐鴈棲新月江湖滿燕¶
别斜陽巷陌空落葉何心定流水黄花無主更西風乾坤¶
遺恨知多小前日龍山如夣中¶
　　　又三絶¶
世事濛濛醉不知南山秋意滿東籬黄花何故無顔色&KR0063;¶
爲元嘉以後詩¶
<pb:KR4d0365_SBCK_014-46a>¶
人間萬事轉頭空皂㡌飄蕭一病翁不學孟嘉往落魄故¶
將白髪向西風¶
老來憂患易凄凉&KR0003;到悲秋更断腸世事不堪逢九九休¶
言今日是重陽¶
　　夜¶
秋光連夜色萬里客凄凄落木空山杳孤雲故國迷衾寒¶
霜正下燈晚月平西夣過重城夣千門鷄亂啼¶
　　　雨雪¶
秋色金䑓路殷殷半馬蹄因風随作雪有雨便成泥過眼¶
驚新夣傷心憶&KR0199;題江雲愁萬叠遺恨鷓鴣啼¶
<pb:KR4d0365_SBCK_014-46b>¶
　　　偶成二首¶
燈影沉沉夜氣清朔風吹夣度江城覺來知打明鐘未忽¶
聴隣家呌佛聲¶
烏兎東西不住天平生奔走亦茫然向來鞅掌真堪𥬇爛¶
熳如今獨自眠¶
　　　得兒女消息¶
故國斜陽草自春争元作相総成塵孔明巳&KR0018;金刀志元¶
亮猶憐典午身骯髒到頭方是漢娉婷更欲向何人癡兒¶
莫問今生計還種來生未了因¶
　　　爲或人賦¶
<pb:KR4d0365_SBCK_014-47a>¶
悠悠成敗百年中𥬇看柯山局未終金馬勝逰成&KR0199;雨銅¶
駞遺恨付西風黒頭爾自誇江総冷齒人䏻&KR0003;禇公龍首¶
黃扉真一夣夣回何靣見江東¶
　　　世事¶
世事孤鴻外人生落日西棋&KR0075;詩興薄書倦夣魂迷汨汨¶
馳還坐悠悠笑即啼一真吾自得開眼総筌蹄¶
　　　新薦¶
断鴈西江逺無家&KR0009;萬金乾坤風月老沙漠&KR0010;年深白日¶
去如夣青天知此心素琴絃巳絶不絶是南音¶
　　　小年¶
<pb:KR4d0365_SBCK_014-47b>¶
燕朔逢窮臘江南拜小年&KR0010;時生䖏樂身世死爲縁鴉噪¶
千山雪鴻飛萬里天出門意寥廓四顧但茫然¶
　　　除夜¶
乾坤空落落&KR0010;月去堂堂末路驚風雨窮边飽雪霜命随¶
年欲盡身與世俱忘無復屠蘇夣挑燈夜未央¶
　　　壬午¶
　　丙子上巳前二日予至真州今俯仰六周星矣撫時¶
　　念事爲之流涕聊冩我心質諸&KR0294;神爾¶
憶昔三月朔&KR0010;在火䑕郷朝登迎銮鎮夜𪧐清邉堂于時¶
坌颷霧陽精黯無芒胡羯犯彤宫犬戎升御床𢡖淡銅馳¶
<pb:KR4d0365_SBCK_014-48a>¶
泣威垂朱鳥翔我欲䟽河嶽借𦔳金與湯吾道率曠野繞¶
樹空徬徨慷慨撫鰲背艱𨵿岀羊腸扶日上天門随雲拜¶
東皇祖逖誓興晋鄭畋義扶唐人謀豈云及天命不于常¶
泗水沉洛𪔂蘇丘植汶篁瑶宫可敦后玉陛单于王革命¶
曠千古&KR0013;髪緜八荒海流忽西注天旋俄右方嗟予俘爲¶
馘萬里劳梯航秋風上甌脫夜雪卧桁陽南冠鄭大夫北¶
窖蘇中郎龍蛇共窟穴蟻蝨連衣裳周旋溲渤間宛轉沮¶
洳塲漠漠蒼天黒悠悠白日黃風埃滿沙漠&KR0010;月稔星霜¶
地下𩀱氣烈獄中孤憤長唯存葵藿心不改鐡石腸断舌¶
&KR0108;常山&KR0209;齒厲睢陽此志巳溝壑餘命終岩墻夷吾不可¶
<pb:KR4d0365_SBCK_014-48b>¶
作此連乆云亡王衍&KR0134;石勒馮道朝徳光末俗正靡靡横¶
流巳湯湯餘子不足言丈夫何可當出門仰天𥬇雲山浩¶
蒼蒼¶
　　生日¶
憶昔閑居日端二逢始生升堂拜親夀摳衣接賔荣載酒¶
出郊去江花相送迎詩歌和盈軸鏗戞金石聲于時果何¶
時朝野方休明人生足自樂帝力無䏻名譬如江海魚與¶
水俱忘情詎知君父恩天地同生成旄頭忽堕地氛霧迷¶
三精黄屋朔風捲園林殺氣平四海靡所騁三年老于行¶
賔僚半蕩覆妻子同飄零無㡬&KR0152;慈母有頃遭潰兵束兵¶
<pb:KR4d0365_SBCK_014-49a>¶
獻穹帳囚首送空囹痛甚衣冠烈甘於𪔂鑊烹死生乆巳¶
定寵辱安足驚不圖坐羅網四見槐雲青朱顔日復少玄¶
髪益以星徃事真蕉鹿浮名一草螢牢愁冩玄語&KR0004;度感¶
騷經朝登蓬萊門暮渉芙蓉城忽復臨故國摇揺我心旌¶
想見家下人念我涕爲傾交朋&KR0003;疇昔惆悵鷄豚&KR0576;空花¶
從何來爲吾舞娉婷莫道無人歌時鳥不可聴逹人貴知¶
命俗士空勞形吾生復安適拄頰&KR0026;蒼&KR0115;¶
　　端午¶
五月五日午薰風自南至試爲問大鈞舉杯三酧地田文¶
當日生屈原當日死生爲薜城君死作汨羅&KR0294;高堂狐兎¶
<pb:KR4d0365_SBCK_014-49b>¶
遊雍門　悲涕人命草頭露榮華風過尔唯有烈士心不¶
随水俱逝至今荆楚人江上年年𥙊不知生者荣但知死¶
者貴勿謂死可憎勿謂生可喜萬物皆有盡不㓕唯天理¶
百年如一日一日或千&KR0010;秋風汾水辞春暮蘭亭記莫作¶
留連悲高歌舞槐翠¶
　　　自歎三首¶
猛思身世事四十七年無鶴髮俄然在鵉飛乆巳殂二兒¶
化成土六女掠爲奴只有南冠在何妨是丈夫¶
北轍更寒暑南冠㡬晦&KR0115;家山時入夣妻子亦関情惆悵¶
心如失﨑嶇命復輕遭時命如此薄分𥬇三生¶
<pb:KR4d0365_SBCK_014-50a>¶
疾病連三次形容落九分㡬成白宰相誰識故將軍暗坐¶
羞紅日閑眠想白雲蒼蒼竟何意未肯䘮斯文¶
　　　病目二首¶
近來煩惱障左目忽茫茫聶政心雖碎劉伶醉未忘問天¶
天不應食日日何傷萬想由來假收拾太乙光¶
向來巖下電無故眩生花逹磨靣向壁盧仝　塌沙燈前¶
心欲碎鏡裏𩯭空華何日㸔明月沈沈斗柄斜¶
　　　有感¶
心在六虚外不知呀網羅病中長日過夢裏好時多夜夜¶
頻能坐時時亦自歌平生此光景回首𥬇呵呵¶
<pb:KR4d0365_SBCK_014-50b>¶
拾遺¶
　　　早起¶
暁日半窓紅隣鷄振翼雄餘子貪慵睡佳人理髪蓬未忘¶
塵俗慮那免是非攻前山渾不見籠翠霧烟中¶
　　　贈許柏溪惟¶
長風吹飛藿清蛚吟野草流光速代謝興懐令人老遊子¶
中夜起悠悠酣且歌明月委清照江湖秋渉多豈無臨淄¶
魚亦有邯鄲酒懐古招王孫登高重回首¶
文山先生全集卷之十四終¶
