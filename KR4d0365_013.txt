# -*- mode: mandoku-view; -*-
#+TITLE: 文山先生全集
#+DATE: 2015-09-11 15:16:28.665257
#+PROPERTY: ID KR4d0365
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0275-013文山先生文集-卷第十三.
<pb:KR4d0365_SBCK_013-1a>¶
文山先生全集卷之十三　别集¶
指南録¶
　　　自序¶
予自呉門&KR0013;命入衞守獨松關廼王正二日除浙西大制¶
撫領神臯予辭尹引帳兵二千人詣行在日夕賛陳樞使¶
宜中謀遷三宫分二王於閩廣元夕後予所部兵皆聚於¶
富陽朝廷擬除予江東西廣東西制置大使兼廣東經畧¶
知廣州湖南策應大使未及出命陳樞使巳去國十九日¶
大皇除予右丞相兼樞宻使都督諸路軍馬時北兵駐高¶
亭山距脩門三十里是日虜帥即引董叅政以兵屯&KR0358;木¶
<pb:KR4d0365_SBCK_013-1b>¶
教塲城中兵將官紛紛自徃納降予欲召冨陽兵入城巳¶
不及事三宫九廟百萬生靈立有魚肉之憂㑹使轍交馳¶
北約當國相見諸執政侍從聚於呉左丞相府不知計所¶
從出交賛予一行國事至此予不得愛身且意北尚可以¶
口舌動也二十日至高亭山詰虜帥前後失信虜帥辭屈¶
且謂决不動三宫九廟决不&KR0368;京城百姓留予營中旣而¶
吕師孟來予數罵其叔姪愈不放還賈餘慶者逢迎賣國¶
乗風㫖使代予位於是北兵入城所以誤吾國䧟吾民者¶
講行無虚日北知賣國非予所容也相戒勿令文丞相知¶
未㡬賈餘慶呉堅謝堂家鉉翁劉岊皆以府第爲祈請使¶
<pb:KR4d0365_SBCK_013-2a>¶
詣比方盖空我朝廷北將甘心焉二月八日諸使登舟忽¶
北虜遣舘伴逼予同徃予&KR0013;逼脇欲即引决又念未死以¶
前無非報囯之日姑隠忍就船方在京時富陽兵巳退趨¶
婺處等州予俟間還軍苦不自脫至是欲從道途謀遁亦¶
不可得至京口留旬日始得鹽啇小舟於二月晦夜走真¶
州朔日守苗再成相見論時事慷&KR0099;流涕予致書兩淮間¶
合兵興復苗賛之甚力初三日早制司人來廼出文書謂¶
丞相爲賺城欲不利扵我苗不以爲然送予出門&KR0134;奔淮¶
西予謂此北反間也否則托辭以逐客也李公仁人使見¶
予必感動遂之維楊苗遣五十兵四&KR0016;從行夜抵西門欲¶
<pb:KR4d0365_SBCK_013-2b>¶
待旦求見呵衞嚴宻皷角悲&KR0228;杜架閣謂李公必不可見¶
徒爲矢石所䧟不如渡海歸從王室予然之自是日夜奔¶
南出入北衝犯萬萬死道途苦難不可勝述嗚呼予之得¶
至淮也使予與兩淮合北虜懸軍&KR0055;入犯兵家大忌可以¶
計擒江南一舉而遂定也天時不齊人事好乖一夫頓困¶
不足道而國事不競哀哉予至通聞二王建元帥府扵永¶
嘉陳樞使與張少保世傑方以李郭之事爲巳任狼狽憔¶
悴之餘喜不自制䟦渉鯨波將躡屩以從意者天之所以¶
窮餓困乏而拂亂之者其將有所俟乎德祐二年閏月日¶
廬陵文天祥自序¶
<pb:KR4d0365_SBCK_013-3a>¶
　　　後序¶
德祐二年二月十九日予除右丞相兼樞宻使都督諸路¶
軍馬時北兵已迫脩門外戰守遷皆不及施縉紳大夫士¶
萃於左丞相府莫知計所出㑹使轍交馳北邀當國者相¶
見衆謂予一行爲可以紓禍國事至此予不得愛身意北¶
亦尚可以口舌動也初奉使徃來無留北者予更欲一覘¶
北歸而求救國之䇿於是辭相印不拜翌日以資政殿學¶
士行初至北營抗辭慷&KR0099;上下頗驚動北亦未敢&KR0205;輕吾¶
國不幸吕師孟構惡於前賈餘慶獻謟於後予覊縻不得¶
還國事遂不可&KR0053;拾予自度不得脫則直前詬虜帥失信¶
<pb:KR4d0365_SBCK_013-3b>¶
數吕師孟叔姪爲逆但欲求死不復顧利害北雖貌敬實¶
則憤怒二貴酋名曰舘伴夜則以兵圍所寓舍而予不得¶
歸矣未㡬賈餘慶等以祈請使詣北北驅予并徃而不在¶
使者之目予分當引决然而&KR0046;忍以行昔人云將以有爲¶
也至京口得間奔真州即具以北虛實告東西二閫約以¶
連兵大舉中興機㑹庻㡬在此留二日維楊師下逐客之¶
令不得巳變姓名詭蹤跡草行露宿日與北&KR0016;相出沒於¶
長淮間窮餓無聊追購又急天高地逈號呼靡及巳而得¶
舟避渚洲出北海然後渡楊子江入&KR0171;州洋展轉四明天¶
台以至於永嘉嗚呼予之及於死者不知其㡬矣詆大酋¶
<pb:KR4d0365_SBCK_013-4a>¶
當死罵逆賊當死與貴酋處二十日争曲直屢當死去京¶
口扶&KR0880;首以備不測㡬自頸死經北艦十余里爲廵船所¶
物色㡬從魚腹死真州逐之城門外㡬徬徨死如楊州過¶
&KR0438;洲楊子橋竟使遇哨無不死楊州城下進退不由殆例¶
送死坐桂公塘土圍中&KR0016;數千過其門㡬落賊手死賈家¶
庒㡬爲廵徼所陵迫死夜趨高郵迷失道㡬䧟死質明避¶
哨竹林中邏者數十&KR0016;㡬無所迯死至高郵制府檄下㡬¶
以捕係死行城子河出入亂屍中舟與哨相後先㡬邂逅¶
死至海陵如高沙常恐無&KR0499;死道海安如臯凢三百里北¶
與冦徃來其間無日而非可死至通州㡬以不納死以小¶
<pb:KR4d0365_SBCK_013-4b>¶
舟渉鯨波出無可柰何而死固付之度外矣嗚呼死生晝¶
夜事也死而死矣而境界危惡層見錯出非人世所堪痛¶
定思痛痛何如哉予在患難中間以詩記所遭今存其本¶
不忍廢道中手自抄録使北營留北關外爲一卷發北關¶
外歴呉門昆陵渡&KR0438;洲復還京口爲一卷脫京口趍真州¶
楊州高郵㤗州通州爲一卷自海道至永嘉來三山爲一¶
卷將藏之于家使來者讀之悲予至焉嗚呼予之生也幸¶
而幸生也何所爲求乎爲臣主辱臣死有餘僇所求乎爲¶
子以父母之遺體行殆而死有餘責將請罪於君君不許¶
請罪於母母不許請罪於先人之墓生無以救國難死猶¶
<pb:KR4d0365_SBCK_013-5a>¶
爲厲&KR0017;以擊賊義也頼天之靈宗廟之福脩我戈矛從王¶
于師以爲前駈雪九廟之耻復高祖之業所謂誓不與賊¶
俱生所謂鞠躬盡力死而後巳亦義也嗟夫&KR0002;予者將無¶
徃而不得死所矣向也使予委骨於草莾予雖浩然無所¶
愧怍然㣲以自文於君親君親其謂予何誠不自意返吾¶
衣冠重見日月使旦夕得正丘首復何憾哉復何憾哉是¶
年夏五改元景炎廬陵文天祥自序其詩名曰指南録¶
卷之一¶
　　　赴闕¶
楚月穿春䄂呉霜透曉韉壮心欲填海苦膽爲憂天役役¶
<pb:KR4d0365_SBCK_013-5b>¶
慙金注悠悠歎瓦全丈夫竟何事一日定千年¶
　　　所懐¶
　予自高亭山爲北所留&KR0055;悔一出之誤聞故人劉小村¶
陳蒲塘引兵而南流涕不自堪¶
只把初心看休將近事論誓爲天出力疑有&KR0017;迷魂明月¶
夜推枕春風晝閉門故人萬山外俯仰向誰言¶
　　　自嘆¶
　正月十三夜予聞陳樞使將以十五日㑹伯顔於長堰¶
予力言不可陳樞使爲尼此行予自知非不明後卒自¶
　蹈殊不可曉也¶
<pb:KR4d0365_SBCK_013-6a>¶
長安不可詣何故㑹高亭倦鳥非無翼神&KR0027;弗自靈乾坤¶
増感&KR0099;身世付飄零回首西湖曉&KR0040;餘山更青¶
　　　鐡錯¶
&KR0411;貅十萬衆日夜望南轅老馬翻迷路羝羊竟觸藩武夫¶
傷鐡錯逹士&KR0015;金昏單&KR0016;見回紇汾陽豈易言¶
　　　和言字韻¶
　予以議論大烈北愈疑憚不得歸關將校官屬日有叛¶
　去世道可歎¶
悠悠天地濶世事與誰論清夜爲揮涕白雲空㫁魂死生¶
&KR0171;子節貴賤翟公門前軰如瓶戒無言勝有言¶
<pb:KR4d0365_SBCK_013-6b>¶
　　　愧故人¶
九門一夜漲風塵何事癡兒竟誤身子産片言圖捄鄭仲¶
連本志爲排秦但知慷&KR0099;稱男子不料蹉跎愧故人玉勒¶
雕鞍南上去天高月冷泣&KR0012;臣¶
　　　求客¶
眼看銅駝燕雀羞東風花柳自皇州白雲萬里易成夣明¶
月一間都是愁男子鐡心無地着故人血淚向天流鷄鳴¶
曽脫凾關厄還有當年此客不¶
　　　紀事¶
　予詣北營辭色慷&KR0099;初見大酋伯顔語之云講觧一叚¶
<pb:KR4d0365_SBCK_013-7a>¶
　乃前宰相首尾非予所與知今大皇以予爲相予不敢¶
　拜先來軍前啇量伯顔云丞相來勾當大事&KR0003;得是予¶
　云本朝承帝王正綂衣冠禮樂之所在北朝欲以爲國¶
　歟欲毁其社稷歟大酋以虜詔爲解說謂社稷必不動¶
　百姓必不殺予謂爾前後約吾使多失信今兩國丞相¶
　親定盟好冝退兵平江或嘉興俟講解之說逹北朝看¶
　區處如何&KR0077;續議之時兵巳臨京城紓急之䇿惟有欵¶
　北以爲後圗故云爾予與之辨難甚至云能如予&KR0003;兩¶
　國成好幸甚不然南北兵禍未巳非爾利也北辭漸不¶
　遜予謂吾南朝状元宰相但欠一死報國刀鋸&KR0166;鑊非¶
<pb:KR4d0365_SBCK_013-7b>¶
　所懼也大酋爲之辭屈而不敢怒諸酋相顧動色稱爲¶
　丈夫是晩諸酋議良乆忽留予營中當時覺北未敢大¶
　肆無状及予旣縶維賈餘慶以逢迎繼之而國事遂不¶
　可收拾痛哉痛哉¶
三宫九廟事方危狼子心膓未可知&KR0002;使無人折狂虜東¶
南那箇是男兒¶
春秋人物&KR0011;能言宗國常因口舌存我亦瀕危專對出北¶
風滿野&KR0018;乾坤¶
單&KR0016;堂堂詣虜營古今禍福了如陳北方相顧稱男子似¶
謂江南尚有人¶
<pb:KR4d0365_SBCK_013-8a>¶
百色無厭不可支甘心賣國問爲誰&KR0600;狼尚畏忠臣在相¶
戒勿令丞相知¶
慷&KR0099;輕身堕蒺藜羝羊生乳是歸期豈無從吏&KR0059;&KR0061;盎恨¶
我從前少侍兒¶
英雄未肯死前休風起雲飛不自由殺我混同江外去豈¶
無曹翰守幽州¶
　　　紀事¶
　正月二十日晩北留予營中云北朝處分皆靣奉聖㫖¶
　南朝每傳聖㫖而使者實未曽得到簾前今程鵬飛靣¶
　奏大皇親聽處分程回日&KR0077;與丞相啇量大事畢歸闕¶
<pb:KR4d0365_SBCK_013-8b>¶
　旣而失信予直前責虜酋辭色甚厲不復顧死譯者再¶
　四失辭予迫之益急大酋怒且愧諸酋群起呵斥予益¶
　自&KR0108;文煥輩&KR0134;予去虜之左右皆唶唶嗟嘆稱男子心¶
狼心那顧㰱銅盤舌在縱横擊可汗自分身爲虀粉碎虜¶
中方作丈夫看¶
　　　紀事¶
　正月二十日至北營適與文煥同坐予不與語越二日¶
　予不得回闕詬虜酋失信盛氣不可止文煥與諸酋&KR0134;¶
　予坐野中以少遲一二日即入城皆紿辭也先是予赴¶
　平江入䟽言叛逆遺孽不當待以姑息乞舉春秋誅亂¶
<pb:KR4d0365_SBCK_013-9a>¶
　賊之法意指吕師孟朝廷不能行至是文煥云丞相何¶
　故罵煥以亂賊予謂國家不幸至今日汝爲罪魁汝非¶
　亂賊而誰三尺童子皆罵汝何獨我哉煥云襄守六年¶
　不救予謂力窮援絶死以報國可也汝愛身惜妻子旣¶
　&KR0018;國又隤家聲今合族爲逆萬世之賊臣也孟在傍甚¶
　忿直前云丞相上䟽欲見殺何爲不殺取師孟予謂汝¶
　叔姪皆降北不族㓕汝是本朝之失刑也更敢有靣皮¶
　來做朝士予實恨不殺汝叔姪汝叔姪能殺我我爲大¶
　宋忠臣正是汝叔姪周全我我又不怕孟語塞諸酋皆¶
　失色動顔唆都以告伯顔伯顔&KR0269;舌云文丞相心直口¶
<pb:KR4d0365_SBCK_013-9b>¶
快男子心唆都閑云丞相罵得吕家好以此見諸酋亦¶
不容之¶
不&KR0184;一死報封&KR0416;忍使湖山牧虎狼當日本爲妻子計而¶
今何靣見三光¶
虎頭牌子織金裳北靣三年蟻夣長借問一門朱與紫江¶
南㡬世謝君王¶
梟獍何堪共&KR0134;酬衣冠&KR0151;炭可勝羞䄂中&KR0002;有擊賊笏便¶
使&KR0495;渠靣血流¶
麟筆嚴於首惡書我將口舌擊奸䛕雖非周勃安劉手不¶
愧當年産禄誅¶
<pb:KR4d0365_SBCK_013-10a>¶
　　　信雲父¶
信世昌字雲父東平府人公子無忌之後甞爲虜大常¶
　丞北方之儒也&KR0032;唆都唆都使之來伴予雲父知古今¶
識道理可語中原遺黎甚惓惓於本朝頗輸情焉作詩¶
見贈内兩句云宗廟有靈賢相出黔黎無害大皇明京¶
師爲之傳誦雲父大意以爲高麗地方數千里昨䘮其¶
半遂稱藩大元喜其不拒并侵&KR0416;歸之今傳國如故大¶
宋衣冠正綂非高麗比北必不敢無禮於吾社稷也雲¶
父念本朝亦願望之辭¶
東魯遺黎老子孫南方心事北方身㡬多江左腰金客便¶
<pb:KR4d0365_SBCK_013-10b>¶
把君王作路人¶
　信雲父好爲詩而辭極俚近一日問予詩法予因學宮¶
　詞數章比興悠長意在言外雲父恍有所得明日䄂出¶
　一絶云東風吹落花殘英猶戀枝莫怨東風惡花有&KR0175;¶
　開時言予之不忘王室而王室之必中興也雲甫居近¶
　闕里漸染孔氏之遺風故其用意&KR0055;厚而超悟如此¶
肯從悟室課兒書嚙雪風流&KR0077;减渠我愛信陵冠帶意仟¶
教句法問何如¶
　　　則堂¶
　北入京城賈餘慶迎逢賣國旣令學士降詔俾天下州¶
<pb:KR4d0365_SBCK_013-11a>¶
郡歸附之又各州付一省劄惟樞宻則堂家先生鉉翁¶
於省劄上不肯押號呉丞相堅號老儒不能自持一切¶
惟賈餘&KR0159;之命其愧則堂甚矣程鵬飛見則堂不肯奉¶
命堂中作色欲&KR0350;之去則堂云中書省無&KR0350;執政之理¶
歸&KR0059;㕔以待執北竟不敢誰何予在北以忠義孤立聞¶
其事以自壮云¶
山河四塞舊甌金藝祖高宗實鍳臨一日盡将輸敵手何¶
人賣國獨甘心¶
中書堂帖下諸城摇首庭中號獨清此後方知樞宻事從¶
今北地轉相驚¶
<pb:KR4d0365_SBCK_013-11b>¶
　　　思蒲塘(陳)¶
&KR0045;旌來冉冉捲斾去堂堂恨我飛無翼思君済有航麒麟¶
还共處熊虎巳何鄕南國應無恙中興事㑹長¶
　　　思方将軍¶
始興溪子下江淮曽爲東南再造來如虎如熊今固在将¶
軍何處上金臺¶
　　　唆都¶
唆都爲予言大元将興斈校立科㪯丞相在大宋爲状¶
　元宰相今爲大元宰相無疑丞相常說國存與存國亡¶
與亡這是男子心天下一綂做大元宰相是甚次第國¶
<pb:KR4d0365_SBCK_013-12a>¶
亡與亡四箇字休道予&KR0152;而拒之唆都常恐予之伏死¶
節也¶
虎牌氊笠號公卿不直人間一唾輕但願扶桑紅日上江¶
南匹士死猶荣¶
　　　二王¶
唆都忙右歹一日問度宗㡬子荅曰三子問皇帝是第¶
㡬子荅曰第二子立嫡也問第一子三子封王乎曰一¶
吉王一信王問今何在曰大臣護之去矣駭云去何處¶
　曰非閩則廣宋&KR0416;&KR0095;萬里儘有世界在云旣是一家何¶
必逺去曰何爲恁地說宗廟社稷所関豈是細事北朝¶
<pb:KR4d0365_SBCK_013-12b>¶
　&KR0002;待皇帝好則二王爲人臣&KR0002;待皇帝不是即便别有¶
　皇帝出來二酋爲之愕眙不能對¶
一馬渡江開晋&KR0095;五龍夾日復唐天内家苗裔真隆凖虜¶
運從來無百年¶
　　　氣㮣¶
唆都一日問予何以去平江予曰有詔趣入衞問予兵¶
&KR0002;干予對五萬人喟然嘆曰天也使丞相在平江必不¶
降予問何以知之云相公氣槩如何肯降但累城内百¶
姓予謂果厮打亦未見輸嬴唆都大&KR0015;¶
氣槩如虹俺得知留呉那肯竪降旗北人不觧欺心語正¶
<pb:KR4d0365_SBCK_013-13a>¶
恐南人作淺窺¶
　　使北¶
北兵入城旣刼詔書布告天下州郡各使歸附又逼天¶
子拜表獻&KR0095;左丞相呉堅右丞相賈餘慶樞宻使謝堂¶
叅政家鉉翁同知劉岊五人奉表北庭號祈請使賈幸¶
國難自詭北人氣&KR0395;不可向邇謝無識附和呉老儒畏¶
怯不能争劉狎邪小人方乗時取羙官&KR0045;&KR0045;自得惟家¶
公非願從者猶以爲趙祈請意北主或可語冀一見陳¶
說爲國家有一綫故引决所未忍也五人之行皆出北¶
意呉初以老病求免且巳許之故表中所述賈謝家劉¶
<pb:KR4d0365_SBCK_013-13b>¶
　四人呉不與焉二月初八日四人登舟忽伯顔趣予與¶
　呉丞相俱入北予不在使者列是行何爲盖驅逐之使¶
　去耳予䧟在難中無計自脫初九日與呉丞相同&KR0013;逼¶
　脇黽勉就船先一夕予作家書處置家事擬翌日定行¶
　止行則引决不爲偷生及見呉丞相家叅政呉殊無狥¶
　國之意家則以爲死傷勇祈而不許死未爲晩予以是¶
　徘徊&KR0046;忍猶冀一日有以報國惟是賈餘慶兇狡殘忍¶
　出於天性宻告伯顔使啓北庭拘予於沙漠彼則賣國¶
　佞北自謂使畢即歸愚不可言也謝堂巳宿謝村初九¶
　日忽駕舟而回或謂唆都爲之地伯顔得賄而免堂曲¶
<pb:KR4d0365_SBCK_013-14a>¶
意奉北可鄙惡&KR0057;多詩記其事¶
自說家郷古相州白麻風㫖出狂酋中書盡出除元表北¶
渡黄河衣錦游(賈)¶
至尊馳表獻燕城肉食那知以死争當代老儒居首揆殿¶
前陪拜率公卿(呉)¶
江南浪子是何官只當空廬雜劇㸔撥取公卿如糞&KR0095;沭¶
猴徒自辱衣冠(劉)¶
公子方張奉使旗行行且尼復何爲似聞傾盡黄金塢辛¶
苦平生只爲誰(謝)¶
廷争堂堂&KR0018;直聲飄零沙漠&KR0002;爲情程嬰存趙真公志頼¶
<pb:KR4d0365_SBCK_013-14b>¶
有忠良壮此行(家)¶
&KR0004;修降表我無名不是随班拜舞人誰遣附庸祈請使要¶
教索虜識忠臣¶
客子漂揺萬里程北征情味似南征小臣事主寕無罪只¶
作幽州謫吏行¶
使&KR0999;盡道有回期獨䧟覊臣去牧羝中爾含沙渾小亊白¶
雲飛䖏楚天低¶
卷之二¶
　　　杜架閣¶
　天台杜滸字貴卿號梅壑紏合四千人欲救王室當國¶
<pb:KR4d0365_SBCK_013-15a>¶
　者不知省正月十三日見予於西湖上予嘉其有志頗¶
奨異之十九日客賛予使北梅壑㫁㫁不可客逐之去¶
　予果爲北所留後二十日驅予北行諸客皆散梅壑憐¶
　予孤苦&KR0099;然相從天下義士也朝㫖特改宣教&KR0048;除禮¶
　兵架閣文字¶
仗節辭王室悠悠萬里轅諸君皆&KR0040;别一士獨星言啼鳥¶
亂人意落花銷客魂東坡愛巢谷頗恨晩登門¶
昔趍魏公子今事霍將軍世態炎凉甚交情貴賤分黄沙¶
&KR0045;暮靄黒海起朝氛獨與君携手行吟看白雲¶
　　　聞鷄¶
<pb:KR4d0365_SBCK_013-15b>¶
自入北营未甞有鷄唱因泊謝村始有聞是夜㡬與梅¶
壑迯去二更遣劉百戸二三十人擁一舟來逼下船遂¶
　不果¶
軍中二十日此夕始聞鷄塵暗天街静沙長海路迷銅駞¶
随&KR0040;落鐡&KR0016;向風嘶曉起呼詹尹何時脫蒺藜¶
　　　命裏¶
　二月初十夜爲劉百戸者所迫中原人尚可告語也賈¶
　餘慶語鐡木兒曰文丞相心腸别翌日早鐡木兒自駕¶
　一舟來令命裏千戸捽予上船凶&KR0395;嚇人見者莫不流¶
　涕命裏高鼻而&KR0055;目靣毛而多&KR0161;回回人也¶
<pb:KR4d0365_SBCK_013-16a>¶
熊羆十萬建行臺單&KR0016;誰教免胄來一日捉将沙漠去遭¶
逢碧眼老回回¶
　　　留逺亭¶
　十一日&KR0043;處岸上有留逺亭北人然火亭前聚諸公列¶
　坐行酒賈餘慶有名風子滿口罵坐毀本朝人物無遺¶
　者以此献佞北惟亹亹&KR0015;劉岊数奉以滛䙝爲北所薄¶
　文煥云國家&KR0005;亡生出此等人物予聞之悲憤不巳及¶
　是諸酋專以爲&KR0015;具於舟中取一村婦至亭中使薦劉¶
　&KR0397;㩀劉之交坐諸酋又嗾婦抱劉以爲戱衣冠掃地殊¶
　不可忍則堂&KR0057;憤疾云¶
<pb:KR4d0365_SBCK_013-16b>¶
甘心賣國罪滔天酒後猖狂詐作顛把酒逢迎酋虜&KR0015;從¶
頭罵坐數時賢(賈)¶
落得稱呼浪子劉樽前百媚佞旃裘當年鮑老不如此留¶
遠亭前犬也羞(劉)¶
　　　平江府¶
　予過呉門感念悽愴向使朝命不令入衞&KR0202;速予以死¶
　守不死於是即至今存可也予托病卧舟中舊吏三五¶
　人來遺民聞吾經過無不垂涕者舟到一時頃即觧䌫¶
　夜行九十里北似防我云¶
楼臺俯舟楫城郭滿干戈故吏歸心少遺民出涕多鳩居¶
<pb:KR4d0365_SBCK_013-17a>¶
無鵲在魚網有鴻過使遂雎陽志安危今&KR0002;何¶
　　　無&KR0236;¶
　巳未予携弟璧赴廷對甞從長江入裏河趍京口回首¶
十八年復由此路是行駈之入北感今懐昔悲不自勝¶
金山冉冉波濤&KR0040;&KR0236;水泯泯草木春二十年前曽去路三¶
千里外作行人英雄未死心爲碎父老相逢鼻欲辛夜讀¶
程嬰存趙事一回惆悵一沾巾¶
　　　吊五木¶
　予初以朝廷遣張全&KR0005;淮兵二千救常州以其爲淮將¶
　必經歴老成遂遣朱華將三千人從之張全無綂馭之¶
<pb:KR4d0365_SBCK_013-17b>¶
　材自爲畦町十月二十六日提淮軍自徃横林設伏虞¶
　橋北兵至麻士龍死之張全不救走回五木五木乃朱¶
　華軍所駐如掘溝塹設鹿角張全皆不許朱華措置殊¶
　不曉其意二十七日北兵薄朱華自辰至未朱華與廣¶
　軍與之對北兵自路塘直來死於水者不可勝計至晩¶
　北兵繞山後薄贑軍尹玉當之曽全胡遇謝雲曽玉先¶
　遁走尹玉死焉張提軍隔岸不發一矢有利灾樂禍之¶
　心吾軍渡水挽張全軍船張全令諸軍㫁挽船者之指¶
　於是溺死者甚衆張全并宵遁惟尹玉殘軍五百人與¶
　北兵角一夕殺北兵及馬委積田間質明止有四人得¶
<pb:KR4d0365_SBCK_013-18a>¶
歸無一人降者嗚呼使此戰張全稍施援手可以大勝¶
捷一夫無意而事遂&KR0028;宗社嗚呼天哉余初欲先斬張¶
全然後取一時敗將並從軍法以張全爲朝廷所遣請¶
於都督乃宥張全使自贖予遂不及行法後詣餘杭發¶
京師姑取曽全以狥衆而噬臍多矣過五木吊戰塲爲¶
之流涕不可禦續聞張全者淮東之僨將也昨随許文¶
德復清河兵巳入城張全鳴金散衆許不敢以斬将自¶
專觧赴制閫李公以使過期之得不死予不知受其誤¶
其免罪又出於第二次僥倖卒爲降北可歎恨云¶
首赴勤王役成功事則天富平名委地好水淚成川我作¶
<pb:KR4d0365_SBCK_013-18b>¶
招魂想誰爲掩骼縁中興湏再㪯&KR0009;語慰重泉¶
　　　哭尹玉¶
　尹玉江西憲司将官五木之戰手殺七八十人其麾下¶
　與北兵戰併死無一降者朝廷贈濠州團練使立廟與¶
二子官承節郎下江西安撫使撥賜良田二百畆其間¶
　以捕冦死者何限惟玉得其死所恤典非細哀榮備焉¶
團練濠州廟贑川官其二子賜良田西臺捕逐多亡將還¶
有焚黄到墓前¶
　　　常州¶
常州宋睢陽郡也北兵憤其堅守殺戮無遺種死者忠¶
<pb:KR4d0365_SBCK_013-19a>¶
　義之&KR0017;哀哉¶
山河千里在煙火一家無壮甚睢陽守&KR0072;哉馬邑屠蒼天¶
如可問赤子果何&KR0499;唇齒提封舊撫膺三嘆吁¶
　　　鎮江¶
　至京口予以十八年曽自鎮江趍京今自京趍鎮江俯¶
　仰感嘆爲之流涕¶
鐡甕山河舊金甌宇宙非昔随西日上今見北軍飛豪傑¶
非無志功名自有機中流懐士稚風&KR0040;濕&KR0031;扉¶
　　　渡&KR0438;洲¶
　諸祈請使十八日至鎮江府阿术在&KR0438;洲即請十九日¶
<pb:KR4d0365_SBCK_013-19b>¶
渡江至則鮮腆倨傲令人裂眦諸公皆與之語予始終¶
無言後得之監守者云阿术言文丞相不語肚裏有僂¶
儸彼知吾不心服也¶
跨江半壁閱千㠶虎在&KR0055;山龍在潭當日本爲南制北如¶
今翻&KR0013;北持南¶
眼前風景異山河無柰諸君&KR0015;語何坐上有人正愁絶胡¶
兒便道是僂儸¶
　　　吊戰塲¶
連年淮水上死者亂如麻魂魄丘中&KR0095;英雄糞上花士知¶
忠厥主人亦念其家夷德無厭甚皇天定福華¶
<pb:KR4d0365_SBCK_013-20a>¶
　　　回京口¶
予回京口幸得間問舟爲脫去計連日不如志賦是詩¶
早作田文去終無&KR0171;武留偷生寜伏劍&KR0216;死欲焚舟逸&KR0185;¶
思超乗飛鷹志脫鞲登樓望江上日日數行艘¶
　　　思小村(劉)¶
春雲&KR0228;&KR0228;&KR0006;春水漫漫思我故人&KR0006;行路難君轅以南&KR0006;¶
我轅以北去日以逺&KR0006;憂不可以終極蹇予馬&KR0006;江臯式¶
燕&KR0006;以遊遨念我平生&KR0006;思君欝陶在師中&KR0006;豈造次之¶
可離忠言不聞&KR0006;思君忸怩毫&KR0117;之差&KR0006;天壌易位駟不¶
及舌&KR0006;臍不可噬思我故人&KR0006;懐我親懐我親&KR0006;思故人¶
<pb:KR4d0365_SBCK_013-20b>¶
懐哉懐哉不可忍&KR0006;不如速死&KR0099;百年之未半&KR0006;胡中道¶
而遄止魯連子&KR0006;義不帝秦&KR0018;元德&KR0006;羽不名爲人委骨¶
草莾&KR0006;時廼天命自古孰無死&KR0006;首丘爲正我行我行&KR0006;¶
夣寐所思故人望我&KR0006;胡不歸胡不歸¶
　　　沈頥家¶
　予回京口北人欵之府中予不得離岸上得沈頥家坐¶
　卧北不意予爲迯計也¶
&KR0012;舟霜月逈曉起入柴門㫁岸行簮影荒畦落&KR0130;㾗江山¶
渾在眼宇宙付無言昨夜三更夣春風滿故園¶
　卷之三¶
<pb:KR4d0365_SBCK_013-21a>¶
　　　脫京口¶
　二月二十九日夜予自京口城中間道出江滸登舟泝¶
　金山走真州其艱難萬状各以詩記之¶
　　　定計難¶
　予在京城外日夜謀脫不得間者謝村㡬去至平江欲¶
　逃又不果至鎮江謀益急議趍真州杜架閣滸與帳前¶
　將官余元慶實與謀元慶真州人也杜架閣與予云事¶
　集萬萬幸不幸謀泄皆當死死有怨乎予指心自誓云¶
　死靡悔且辦&KR0880;首挾以俱事不濟自殺杜架閣亦請以¶
　死自効於計遂定¶
<pb:KR4d0365_SBCK_013-21b>¶
南北人人苦泣岐壮心萬折誓東歸&KR0002;非斫案判生死夜¶
半何人敢突圍¶
　　　謀人難¶
　杜架閣如顛狂人醉游於市遇有言本朝而感憤追思¶
　者即捐金與之宻告以欲遁之謀無不願自効以無舟¶
　而輟前後母慮十數其不謀泄真幸耳¶
一片歸心似亂雲逢人時漏話三分當時&KR0002;也&KR0059;謀泄春¶
夣悠悠郭璞墳¶
　　　踏路難¶
　京口無城通衢多隘去江向十里偶得一老校馬引間¶
<pb:KR4d0365_SBCK_013-22a>¶
道出三數巷即荒凉野走至江岸路頗近&KR0002;使不知間¶
道只行市井正路無可出之理¶
煙火連甍鐡甕&KR0028;要尋間道走江干何人肯爲&KR0005;軍地北¶
府老兵思漢官¶
　　　得船難¶
　北船滿江百姓無一舟可問杜架閣與人爲謀皆以無¶
　船長嘆而止是後余元慶遇其故舊爲北管船遂宻叩¶
　之許以承宣使銀千兩其人云吾爲宋救得一丞相回¶
建大功業何以錢爲但求批帖爲他日趍承之證後授¶
　以一批帖約除㢘車及強委之白金義人哉使吾無此¶
<pb:KR4d0365_SBCK_013-22b>¶
　一遭遇巳矣¶
經營十日苦無舟&KR0228;&KR0228;椎心淚血流漁父疑爲神物遣相¶
逢楊子大江頭¶
　　　紿北難¶
　自至鎮江即謀船不可得至二月二十九日方得之喜¶
　甚是午催過&KR0438;洲賈餘慶諸人皆渡矣惟予與呉丞相¶
　在河次得報最遲於是托故以來日同呉丞相渡江幸¶
　而北不見疑駈迫稍緩是夕遂逃&KR0002;非得此一紿從前¶
　經營皆枉用心惟有死耳豈不痛哉¶
百計經營夜&KR0018;舟倉皇誰趣渡&KR0438;洲&KR0002;非紿虜成宵遁哭¶
<pb:KR4d0365_SBCK_013-23a>¶
死界河天地愁¶
　　　定變難¶
老兵即&KR0191;路之人杜架閣日與之飮顔情甚狎是夜逃¶
者十二人二人坐舟猶有十人作一陣走恐出門大冗¶
則事易知覺路必過老兵之門於是遣三人先就老兵¶
家伺過門同遁忽老兵中變醉不省其妻詰問之欲喚¶
　四隣發覺一人亟走報杜架閣亟呼老兵出來直至吾¶
前藏之帳中三人者同時而回老兵酒醒以銀三百星¶
　係其腰云事至與之遂至二更引路而行是舉垂成㡬¶
爲老兵老嫗所誤全得杜閣機警故徂詐之將作敵者¶
<pb:KR4d0365_SBCK_013-23b>¶
　又随作使耳危哉危哉¶
老兵中變意差池倉卒呼來朽索危&KR0002;使阿婆真一吼目¶
生随後悔何追¶
　　　出門難¶
北始欵諸宰執於鎮江府惟呉丞相以病不離舟予爲¶
遁計宿府治一夕即托故還裏河舟中北亦不之疑予¶
遂於河近得沈頥家坐卧初北分遣諸酋監諸宰執從¶
予者曰王千戸狠突可惡相随上下不離頃刻予在沈¶
　頥家彼亦同卧席前後是夜予醉居亭主人復醉王千¶
　戸者伺其&KR0397;熟啓門而出使㣲有知覺吾事殆哉¶
<pb:KR4d0365_SBCK_013-24a>¶
羅刹盈庭夜色寒人家燈火半䦨&KR0226;夣回跳出鐡門限世¶
上一重人&KR0017;&KR0028;¶
　　　出巷難¶
　北遣兵齪巷禁夜不得徃來先是有一酋忽入沈頥家¶
　予問何人劉百戸問何職管夜禁問官勾當何如曰官¶
　燈提照徃來從便杜架閣聞之即随劉百戸出強與之¶
　好巳而約爲兄弟拉之飮于妓舍杜強劉宿劉俾杜&KR0172;¶
　杜云我随丞相在此夜安置後方可出怕禁夜耳唵送¶
　爾燈唵送小畨随着不妨事杜遂約後歹果如約予變¶
　服色随杜出諸巷皆不呵問杜至人家漸盡處即以銀¶
<pb:KR4d0365_SBCK_013-24b>¶
　與小畨約之便歸來日&KR0049;于某所小畨方十五六歳無¶
　知於是得遁¶
不時徇鋪路縱横小隊戎衣自出城天假漢兒燈一炬旁¶
人只道是官行¶
　　　出隘難¶
　北於市井盡處設險以十餘馬攔路予等至隘所馬驚¶
意甚恐幸北軍皆睡因得脫¶
䄂携&KR0880;首學啣枚横渡城關馬欲猜夜静天昏人影散北¶
軍鼾睡正如雷¶
　　　候船難¶
<pb:KR4d0365_SBCK_013-25a>¶
予先遣二校坐舟中宻約侍予甘露寺下及至船不知¶
所在意窘甚交謂船巳失約柰何予携匕首不忍自殘¶
甚不得巳有&KR0300;水耳余元慶褰裳渉水尋一二里許方¶
得船至各稽首以更生爲賀¶
待船三五立江干眼欲穿時夜漸闌&KR0002;使長年期不至江¶
流便作汨羅看¶
　　　上江難¶
　予旣登舟意泝流直上他無事矣乃不知江岸皆北船¶
連亘數十里鳴梆唱更氣&KR0395;甚盛吾船不得巳皆從北¶
船邉經過幸而無問者至七里江忽有廵者喝云是何¶
<pb:KR4d0365_SBCK_013-25b>¶
　船稍荅以河魨船廵者大呼云歹船歹者北以是名反¶
　側奸細之稱廵者欲經船前適潮退閣淺不能至是時¶
　舟中皆流汗其不來僥倖耳¶
&KR0170;衝兩岸夾長川䑕伏孤蓬棹向前七里江邉驚一喝天¶
教潮退閣廵船¶
　　　得風難¶
　予方爲七里廵船所驚忽有聲如人哨齒甚清麗船稍¶
　立船頭拜且禱曰神道來送問何神曰江河田相公也¶
　即得順風送上¶
空中哨響到孤蓬盡道江河田相公神物自來扶正直中¶
<pb:KR4d0365_SBCK_013-26a>¶
流半夜一㠶風¶
　　　望城難¶
　初得順風意五更可逹真州城下風良乆遂静天明尚¶
　隔真州二十余里深恐北船自後追躡又懼有哨&KR0016;在¶
　淮岸一時憂迫不可言在舟之人盡力摇槳撑篙可牽¶
　處㳂岸拽䌫然心急而力不逮旣望見城又不克進甚¶
　矣脫虎口之難¶
自來百里半九十望見城頭路愈長薄命只愁追者至人¶
人摇槳渡滄浪¶
　　　上岸難¶
<pb:KR4d0365_SBCK_013-26b>¶
　真州濠與江通然潮長舟方可到城是日泊五里遂上¶
　岸城外荒凉寂無人影四平如掌一無&KR0028;防幸而及城¶
　門無他慮當行路時盻盻回首惟恐有追&KR0016;之猝至旣¶
　入城門聞昨日早晨哨焉正到五里頭時三月朔云¶
岸行五里入真州城外荒荒&KR0017;也愁忽聽路人嗟嘆說昨¶
朝哨馬到江頭¶
　　　入城難¶
　旣至真州城下問者群望告以文丞相在鎮江走脫徑¶
　來投奔城子諸將校皆出即延入城苗守迎見語國事¶
　移時感憤流涕即欵之州治中住清邉堂然後從者之¶
<pb:KR4d0365_SBCK_013-27a>¶
始至也引至直司捜身上軍噐旣知無他然後見信其¶
䦕防之&KR0202;宻如此向使恐疑横於胷中閉門不受天地¶
茫茫何所歸嘻危哉¶
輕身漂泊入鑾江太守欣然爲避堂&KR0002;使閉城呼不&KR0063;人¶
間生死路茫茫¶
　　　真州雜賦¶
予旣脫虎口至真州喜幸感嘆靡所不有各係之以七¶
言自正月二十覊縻北營至二月二十九一夜京口得¶
　脫首尾恰四十日一入真州忽見中國衣冠如流浪人¶
乍歸故鄕不意重覩天日至此¶
<pb:KR4d0365_SBCK_013-27b>¶
四十羲娥落虎狼今朝&KR0016;馬入真陽山川莫道非吾&KR0095;一¶
見衣冠是故鄕¶
　予入真州聚&KR0026;者夾道如堵東坡云&KR0013;天津橋上人看¶
　殺乆無此境界矣¶
聚&KR0026;夾道捲紅樓奪得南朝一状頭&KR0005;謂燕人&KR0016;屋看而¶
今馬首向真州¶
　京口船與稍人北人皆有籍予所得船乃並縁北船販¶
　&KR0059;鹽者船與二水手皆籍所不及予是以得濟豈非天¶
哉¶
賣&KR0077;&KR0059;鹽一舸回天教壮士果安排子胥流向江南去我¶
<pb:KR4d0365_SBCK_013-28a>¶
獨倉皇夜走淮¶
　予以夜遁北人來早方覺而吾巳在汶上矣¶
便把長江作界河&KR0018;舟半夜泝煙波明朝方覺田文去追¶
&KR0016;如雲可柰何¶
　予逃之明日北人大索民間累南人甚多然予逝矣不¶
　可得矣¶
十二男兒夜出&KR0028;曉來到處捉南冠&KR0054;浪力士猶難覔要¶
覔張良更是難¶
　三月朔旦予在真州城内賈餘慶在&KR0438;洲皆淮境也而¶
南北分焉哀哉¶
<pb:KR4d0365_SBCK_013-28b>¶
我作朱金沙上游諸君冠盖渡&KR0438;洲淮雲一片不相隔南¶
北死生分路頭¶
　諸宰執自京城䧟後無復逺畧北人之駈去皆俯首從¶
之莫有謀自㧞者予犯死逃歸萬一有及國事志亦烈¶
矣¶
公卿北去共低眉世事興亡付不知不是謀歸全趙璧東¶
南那箇是男兒¶
　　　天下趙¶
予至真苗守再成爲予言近有樵人破一&KR0035;&KR0035;中有生¶
成三字曰天下趙亟取木視之果然木一丈二尺圍其¶
<pb:KR4d0365_SBCK_013-29a>¶
字青而&KR0055;半&KR0035;解楊州半&KR0035;留真州三字瞭然不可磨¶
也以此知我朝中興天必將全復故&KR0416;真州號迎鑾藝¶
　祖發迹于此非在天之靈所爲乎¶
皇王著姓復炎圖此是中興受命符獨向迎鑾呈瑞字爲¶
言藝祖有靈無¶
　　　議紏合兩淮復興¶
　予至真州守將苗再成不知朝信於是數月矣問予京¶
　師事慷&KR0099;激烈不覺流涕巳而諸將校諸幕皆來俱憤¶
北不自堪兩淮兵力足以復興惜天使李公怯不敢進¶
　而夏老與淮東薄有嫌&KR0169;不得合從得丞相來通兩淮¶
<pb:KR4d0365_SBCK_013-29b>¶
　脉絡不出一月連兵大舉先去北巢之在淮者江南可¶
　&KR0019;檄定也予問苗守計安出苗云先約夏老以兵出江¶
　邉如向建康之状以牽制之此則以通泰軍義打灣頭¶
　以高郵淮安寳應軍義打楊子橋以楊州大軍向&KR0438;洲¶
　某與趙刺史孟錦以舟師直擣鎮江並同日舉北不能¶
　相救灣頭楊子橋皆㳂江脆兵守之且怨北王師至即¶
　下聚而攻&KR0438;洲之三靣&KR0175;成則自江中一靣薄之雖有¶
　智者不能爲之謀此䇿旣就然後淮東軍至京口淮西¶
　軍入金城北在兩浙無路得出虜帥可生致也予喜不¶
　自制不圗中興機㑹在此即作李公書次作夏老書苗¶
<pb:KR4d0365_SBCK_013-30a>¶
各以覆帖副之及欲予致書戎帥及諸郡并白此意予¶
已作朱渙姜才&KR0170;亨等書諸郡將以次發時與議者皆¶
勇躍有謂李不能自拔者又有謂朱渙姜才各做起來¶
李不自由者又有謂李恨不得脫重&KR0018;何幸有重臣輔¶
之予旣遣書盻盻焉望報天之欲平治天下則吾言庻¶
㡬不枘鑿乎¶
清邉堂上老將軍南望天家&KR0040;濕巾爲道兩淮兵定出相¶
公同作㰱盟人¶
楊州兵了約廬州某向&KR0438;洲某鷺州直下南徐侯自管皇¶
親刺史統千舟¶
<pb:KR4d0365_SBCK_013-30b>¶
南八空歸唐壘䧟包胥一出楚&KR0416;還而今廟社存亡决只¶
看元戎進退間¶
　　　出真州¶
　予旣爲李制所逐出真州艱難萬状不可殚紀痛哉¶
　予至真州第三日苗守約云早食後看城子予欣然諾¶
之有頃陸都綂來導予至小西門城上閑看未㡬王都¶
綂至迤&KR0404;出城外王忽云有人在&KR0045;州供得丞相不好¶
出制司小引視之乃脫回人供北中所見云有一丞相¶
差徃真州賺城王執右語不使予見予方歎惋間二都¶
綂忽鞭馬入城小西門閉矣不復得入彷徨城外不知¶
<pb:KR4d0365_SBCK_013-31a>¶
　死所¶
早約戎装去看城聯鑣壕上歎風塵誰知關出西門外憔¶
悴世間無告人¶
　制使遣一提舉官至真州疑予爲北用苗守貳於予云¶
　决無宰相得脫之理縱得脫亦無十二人得同來之理¶
　何不以矢石擊之乃開城門放之使入意使苗守殺予¶
　以自明哀哉¶
楊州昨夜有人來誤把忠良按劍猜恠道使君無見解城¶
門前日不&KR0063;開¶
　制使欲殺我苗守不能芘將信將疑而憐之之意多也¶
<pb:KR4d0365_SBCK_013-31b>¶
瓊花堂上意茫然志士忠臣淚徹泉頼有使君知義者人¶
方欲殺我猶憐¶
　予幸脫身至真州即議紏帥兩淮以圖恢復制使乃疑¶
　予爲北用欲見殺江南與北中皆知予爲忠義而兩淮¶
　不予信予平生仕宦聲迹比比不曽至淮天地茫茫與¶
　誰語哉¶
秦庭痛哭血成川翻訝中行背可鞭南北共知忠義苦平¶
生只少兩淮縁¶
　予少時曽遊真州至是十八年矣初望紏合復興爲國¶
　家辦大事乃不爲制臣所容天乎哀哉¶
<pb:KR4d0365_SBCK_013-32a>¶
一别迎鑾十八秋重來意氣落旄頭平山老子不&KR0053;拾南¶
望端門淚&KR0040;流¶
始見制臣小引備脫回人朱&KR0880;二等供云有一丞相住¶
真州賺城予頗疑北有智數見予逃後遣人詐入楊州¶
　供&KR0269;以行反間旣而思之楊州遣提舉官來真州見害¶
乃三月初二日午前發予以二月晦夕逃朔旦北方覺¶
然不知走何處是日使遣人詐入楊州殆無此理看來¶
　只是吾書與苗守覆帖初二日早到制使不暇&KR0055;省一¶
　槩以爲奸細而欲殺之哀哉何不審之甚乎¶
天地沉沉夜泝舟&KR0017;神未覺走何州明朝遣間應無是莫¶
<pb:KR4d0365_SBCK_013-32b>¶
恐死戎逐客不¶
　予在門外乆之忽有二人來曰義兵頭目張路分徐路¶
　分也予告以故二人云安撫傳語差某二人來送看相¶
　公去那裏予云必不得巳惟有去楊州見李相公路分¶
　云安撫謂淮東不可徃予謂夏老素不識且淮西無歸¶
　路予委命於天只徃楊州二路分云且行且行良乆有¶
　五十人&KR0211;箭刀劍來随二路分&KR0016;馬以二馬從予予與¶
　杜架閣連㘘而發¶
人人争&KR0134;走淮西莫犯翁翁按劍疑我問平山堂下路忠¶
臣見詘有天知¶
<pb:KR4d0365_SBCK_013-33a>¶
予在小西門外皇皇無告同行杜架閣仰天呼號㡬赴¶
壕死從者皆無人色莫知所爲予進不得入城城外不¶
　測有兵露立荒逈又乏飲食予心自念豈予死於是乎¶
爲之踟蹰心膂如割後得二路分送行苗守又遣衣&KR0013;¶
包&KR0232;等來還遂之楊州是日上巳日也¶
千金犯險脫旃裘誰料南冠反見讐記取小西門外事年¶
年上巳哭江頭¶
　二路分引予行數里猶望見真州城五十兵忽齪刀於¶
　野駐足不行予自後至二路請下馬云有事啇量景色¶
　可駭予下馬問云啇量何事云行㡬歩行稍逺又云且¶
<pb:KR4d0365_SBCK_013-33b>¶
　坐且坐予意其殺我於此矣與之立談二路分云今日¶
　之事非苗安撫意乃制使遣人欲殺丞相安撫不忍加¶
　害故遣某二人來送行今欲何徃予云只徃楊州更何¶
　徃彼云楊州殺丞相柰何曰莫管信命去二路分云安¶
　撫今送徃淮西予云淮西對建康太平池州江州皆北¶
　所在無路可歸只欲見李制使&KR0002;能信我尚欲連兵以¶
　圖恢復否則即從通州路遵海還闕二路分云李制使¶
　巳不容不如只在諸山寨中少避予云做什麽合煞生¶
　則生死則死决於楊州城下耳二路分云安撫見辦船¶
　在岸下丞相從江行或歸南歸北皆可予驚曰是何言¶
<pb:KR4d0365_SBCK_013-34a>¶
歟如此則安撫亦疑我矣二路分見予辭真&KR0192;乃云安¶
　撫亦疑信之間令某二人便冝從事某見相公一箇恁¶
麽人口口是忠臣某如何敢殺相公旣真箇去楊州某¶
等部送去乃知苗守亦主張不過實使二路分覘予語¶
　言趍向而後爲之處使一時應酬不當&KR0013;害原野誰復¶
　知之痛哉痛哉時舉所携銀一百五十兩與五十兵且¶
　許以至楊州又以十兩二路分則許以分賜金百兩遂¶
行¶
荒郊下馬問何之死活元來任便宜不是白兵生眼孔一¶
團&KR0072;血有誰知¶
<pb:KR4d0365_SBCK_013-34b>¶
　二路分旣信予忠義與予中路言真州備判司行下有¶
　安民牓云文相公巳從小西門外押出州界去訖爲之¶
　嗟嘆不巳嗚呼予之不幸乃至於斯其不死於兵豈非¶
　天哉¶
戎衣嘖嘖嘆忠臣爲說城頭不識人押出相公州界去真¶
州城裏牓安民¶
杜架閣㡬赴壕以救免一行人皆謂當死於真州城下¶
　矣後得二路分送行惟恐有北哨追之危哉危哉¶
有客倉皇欲赴壕一行性命等鴻毛白兵送我楊州去惟¶
恐北軍來捉逃¶
<pb:KR4d0365_SBCK_013-35a>¶
　二路分所引路乃淮西路旣見予堅欲徃楊州遂復取¶
楊州路時天色漸晩張&KR0211;挾矢一路甚憂疑指處&KR0438;洲¶
也又前某處楊子橋也相距不逺旣暮所行皆北境惟¶
恐北遣人伏路上寂如啣枚使所過北有數&KR0016;在焉吾¶
等不可逃矣¶
&KR0438;洲相望隔山椒煙&KR0035;光中楊子橋夜静啣枚莫輕語草¶
間惟恐有鴟鶚¶
是日行至暮二路分先辭只留二十人送楊州二十人¶
者又行十數里勒取白金亦辭去不可挽楊州有販鬻¶
者以馬載物夜竊行於途白馬垜子二十人者但令随¶
<pb:KR4d0365_SBCK_013-35b>¶
　馬垜子即至楊州西門予一行如肓悵悵然行嗚呼客¶
　路之危難如此¶
真州送駿巳回城暗裏依随馬垜行一陣西州三十里摘¶
星樓下打初更¶
　　　至楊州¶
　予至楊州城下進退維谷其徬徨狼狽之状以詩志其¶
　槩予夜行衘枚至楊州西門憊甚有三十郎廟僅存墻¶
堦屋無矣一行人皆枕藉於地時巳三皷風寒露濕悽¶
苦不可道¶
此廟何神三十郎問郎行客&KR1135;琅璫荒堦枕籍無人問風¶
<pb:KR4d0365_SBCK_013-36a>¶
露滿堂清夜長¶
　楊州城中打四更一行人遂入近城西門坐漫地上&KR0049;¶
啓門者無慮百數城上問何人從他人應荅予等莫敢¶
語恐聲音不同即眼生随後¶
譙皷&KR1379;&KR1379;入四更行行三五入西城隔壕喝問無人應怕¶
恐人來捉眼生¶
　予出真州實無所徃不得巳趍楊州猶翼制臣之或見¶
諒也旣至城下風露凄然聞皷角有殺伐聲徬徨無以¶
處¶
悵悵乾坤靡所之平山風露夜何其翁翁豈有甘心事何¶
<pb:KR4d0365_SBCK_013-36b>¶
故高樓皷角悲¶
　制臣之命真州也欲見殺&KR0002;叩楊州門恐以矢石相加¶
　城外去楊子橋甚近不測又有哨進退不可¶
城上兠鍪按劍看四郊胡&KR0016;遶團團平生不解楊朱泣到¶
此方知進退難¶
　杜架閣以爲制臣欲殺我不如早尋一所逃哨一日却¶
　夜趍高郵求至通州渡海歸江南或見二主伸報國之¶
　志徒死城下無益¶
吾戴吾頭向廣陵仰天無告可憐生争如&KR0018;命投東海猶¶
㑹乘風近玉京¶
<pb:KR4d0365_SBCK_013-37a>¶
金路分謂出門便是哨五六百里而後至通州何以能¶
逹與其爲此受苦而死不如死於楊州城下不失爲死¶
於南且猶意使臣之或者不殺也¶
海雲&KR0261;&KR0261;楚天頭滿路胡塵不自由&KR0002;使一朝俘上去不¶
如制命死楊州¶
　予方未知所進退余元慶引一賣柴人至云相公有福¶
　相公有福問能導至高沙否曰能曰何處可暫避一日¶
　曰儂家可曰此去㡬里曰二三十里曰有哨否曰數日¶
　不一至曰今日哨至如何曰看福如何耳¶
路傍邂逅賣柴人爲說高沙可問津此去儂家三十里山¶
<pb:KR4d0365_SBCK_013-37b>¶
坳&KR0147;可避風塵¶
　予從金之說恐制臣見殺從杜之說恐北&KR0016;見捕莫知¶
　所决時曉色漸分去數歩則金一邉來牽住回數歩則¶
　杜一邉又來拖行事之難從違未有如此之甚者¶
且行且止正依違髣髴長空曙影㣲從者倉皇心緒急各¶
持議論泣牽衣¶
　同行通十二人行止未决余元慶李茂呉亮蕭發&KR0205;生¶
　叛心所懐白金各一百五十星上下竟携以走¶
問誰攫去槖中金僮僕&KR0031;&KR0031;不可尋折節從今交國士死¶
生一片歳寒心¶
<pb:KR4d0365_SBCK_013-38a>¶
予危急中随行四人皆&KR0018;而逃外旣顛隮内又饑困行¶
數十歩喘甚不能進倒荒草中扶起又行如此數十而¶
天曉矣¶
顛崖一䧟落千尋奴僕偏生&KR0018;主心饑火相煎疲欲絶滿¶
山荒草曉沉沉¶
予不得巳去楊州城下随賣柴人趍其家而天色漸明¶
　行不能進至十五里頭半山有&KR0095;圍一所舊是民居毀¶
蕩之餘無椽瓦其間馬糞堆積時惟恐北有望髙者見¶
　一隊人行即來追逐只得入此土圍中暫避爲謀拙甚¶
聽死生於天矣¶
<pb:KR4d0365_SBCK_013-38b>¶
戴星欲赴野人家曙色紛紛路愈賒倉卒只從山半住頽¶
垣上有白雲&KR0210;¶
　旣入&KR0095;圍中四山閴然無一人影時無米可飯有米亦¶
　無煙火可炊懐金無救也哀哉¶
路逢敗屋作鷄棲白屋荒荒&KR0294;哭悲䄂有金錢無米糴假¶
饒有米亦無炊¶
&KR0095;圍糞穢不可避但掃净數人地以所携衣服貼襯地¶
　面睡起復坐坐起復睡日長難過情緒奄奄哀哉¶
掃退&KR0921;蜋枕敗墻一朝何止九囬腸睡餘捫風沉沉坐偏¶
覺人間白晝長¶
<pb:KR4d0365_SBCK_013-39a>¶
北法惟午前出哨午後各歸&KR0002;是日起程至午後&KR0794;曰¶
今日得命矣忽聞人聲喧啾甚自壁窺之乃北&KR0016;數千¶
自東而西於是追咎不死於&KR0045;州城下而&KR0013;捉於此苦¶
矣苦矣時大風忽起黒雲暴興數&KR0039;㣲&KR0040;下山色昏&KR0115;¶
&KR0002;有神功來救&KR0135;也¶
飄零無緒嘆途窮搔首踟蹰日巳中何處人聲似潮沂黒¶
雲驟起滿山風¶
數千&KR0016;随山而行正從&KR0095;圍後過一行人無復人色傍¶
壁&KR0055;坐恐門外得見&KR0002;一&KR0016;入來即無噍&KR0011;矣時門前¶
馬足與箭筒之聲歴落在耳只隔一壁幸而風&KR0040;大作¶
<pb:KR4d0365_SBCK_013-39b>¶
　&KR0016;只徑去危哉危哉哀哉哀哉¶
晝䦨萬&KR0016;忽東行䑕伏荒村命羽輕隔壁但聞風&KR0040;過人¶
人顧影賀更生¶
　予與杜架閣及金應張慶夏仲吕武王青鄒捷共八人¶
　在&KR0095;圍中時巳過午謂哨不來山下一里有古廟廟中¶
　有丐婦居之廟前有并遂遣吕武鄒捷下山汲水意或¶
　可以得米菜少救饑餓不料哨至二人首&KR0013;&KR0023;二人觧¶
　所腰白金近三百兩悉以與之比受金得不殺及哨過¶
　二人方回相向哀泣又幸性命之苟全¶
青衣山下汲荒泉道遇腥風走不前向晚歸來號且&KR0152;胡¶
<pb:KR4d0365_SBCK_013-40a>¶
兒只爲觧腰纒¶
　早從賣柴人行不能前遂至於&KR0095;圍中約賣柴人入城¶
糴米救性命云不柰何忍饑一日城中衙晡後方開門¶
米至則黄昏矣是日北數百&KR0016;薄西城於是門不開賣¶
柴人竟不得出予等饑窘失措又以&KR0095;圍中露天不可¶
　睡卧於是下山&KR0300;古廟中與丐婦人同居焉¶
眼穿只候賣柴回今日堡城門不開糴米巳無消息至黄¶
昏惆悵下山來¶
　旣至廟中坐未定忽有人携挺至良乆三四人陸續來¶
　吾意不免矣乃知其人自城中來夜討柴來早入城赴¶
<pb:KR4d0365_SBCK_013-40b>¶
　賣無惡意也數人煑糝&KR0325;出其餘以遺我有未冠者一¶
　夕於庭中燒火照明諸樵亦不睡予等且困且睡是不¶
　可言¶
旣&KR0300;古廟覔藜&KR0325;三五樵夫不識名僮子似知予夣惡生¶
柴燒火到天明¶
　予等饑甚樵者飲食輙乞其餘破廟何所風露凄然僅¶
　存身猶不自保哀哉¶
苦作江頭乞食翁一層破廟五更風眼前境界身何許始¶
悟人間萬法空¶
　予見諸樵夫幸而可與語告以患難厚許之使導徃高¶
<pb:KR4d0365_SBCK_013-41a>¶
沙頼其欣然見從謂此處不是高沙路方駐堡城北門¶
賈家庒少駐一日&KR0077;爲入城糴米買肉以救兩日之饑¶
又顧馬辦乾粮以備行役於是五更随諸樵夫徃焉時¶
樵夫知予無&KR0147;又有所携使萌不肖心得財豈不多於¶
所許淮人依本分感激豈亦有天意行其間乎¶
樵夫偏念客途長肯向城中爲褁糧䁱指高沙移處泊司¶
徒廟下賈家庒¶
　　　賈家庒¶
予初五日随三樵夫黎明至賈家庒止&KR0095;圍中卧近糞¶
壌風露凄然時枵腹巳經兩夕一日半懇三樵夫入城¶
<pb:KR4d0365_SBCK_013-41b>¶
　糴米買肉至午而得食是夜顧馬趍高沙¶
行邉無鳥雀卧處有腥臊露打&KR0161;眉硬風捜顴頰高流離¶
外顛沛饑渇内煎熬多少偷生者&KR0012;臣嘆所遭¶
　　　楊州地分官¶
　初五至晚地分官五&KR0016;咆哮而來揮刀欲擊人凶&KR0395;甚¶
　於北亟出濡沫方免毒手急令離地分去告以入城云¶
　入城必&KR0013;殺幸而脫北方之難不意困折於我&KR0095;地天¶
　地雖大無所容身哀哉¶
五&KR0016;馳來號徼廵咆哮按劍一何嗔金錢買命方無語何¶
必豺狼罵北人¶
<pb:KR4d0365_SBCK_013-42a>¶
便當縞素駕戎車畏賊何當畏虎如看取摘星樓咫尺可¶
憐城下&KR0152;包胥¶
　　　思則堂先生¶
初四日予在桂公塘北&KR0016;數千東行莫知其故賈家庒¶
有樵夫云昨夜北營甘泉西去城四十里有白&KR0161;老子¶
設青罣罳飯於救生寺&KR0883;前&KR0091;南朝相公問其何如曰¶
靣大而體肥以意逆之則堂家先生也因知昨日北驅¶
奉使北去與其所掠老小輜重偕行予雖不免顛踣道¶
路較諸先生不以彼易此也先生甞云某四十&KR1169;行規¶
歩今日乃有此厄流涕二十八字¶
<pb:KR4d0365_SBCK_013-42b>¶
白&KR0161;老子宿招提香積厨邉供晚炊借問魚&KR0325;何處少北¶
風安得似南枝¶
　　　高沙道中¶
予雇&KR0016;夜趍高沙越四十里至板橋迷失道一夕行田¶
　畈巾不知東西風露滿身人馬饑乏旦行霧中不相辨¶
湏&KR0119;四山漸明忽&KR0046;&KR0046;見北&KR0016;道有竹林亟入避湏&KR0119;¶
　二十餘&KR0016;遶林呼噪虞候張慶右眼内中一箭項二刀¶
割其䯻祼于地帳兵王青&KR0350;去杜架閣與金應林中&KR0013;¶
&KR0023;出所携黄金賂邏者得免予藏處距杜架閣不遠北¶
馬入林過吾傍三四皆不見不自意得全僕夫鄒揵卧¶
<pb:KR4d0365_SBCK_013-43a>¶
　叢蓧下馬過&KR0191;其足流血&KR0291;轄吕武親随夏仲散避他¶
　所是&KR0229;也予自分必死當其急時萬竅怒號雜亂人聲¶
　北倉卒不盡得疑有神明相之馬旣去聞其有焚林之¶
　謀亟趍對山復尋叢篁以自蔽旣不識路又乏粮食人¶
　生窮蹙無以加此未㡬呂武報北&KR0016;巳還灣頭又知路¶
　邉鮎魚埧傳聞不盡信然他無活䇿黽勉趍去僥倖萬¶
　一倉皇匍匐不能行先是自楊州來有引路三人牽馬¶
　三人至是或執或逃僅存其二二人出於無&KR0147;各操挺¶
　相随有無禮之志逡廵行路無可柰何至晩西忽遇樵¶
　者數人如佛下降偶得一籮以䋲維之坐於籮中雇六¶
<pb:KR4d0365_SBCK_013-43b>¶
夫更迭&KR0018;送馳至高郵城西天巳曉不得渡常恐追&KR0016;¶
　之奄至也宿陳氏店以茅覆地忍饑而卧黎明過渡而¶
　心始安痛定思痛其涕如&KR0040;¶
三月初五日索馬平山邉疾馳趍高沙如走阪上圎夜行¶
二百里望望無人煙迷途呼不應如在盤中旋昏霧腥且¶
濕怒颷狂欲顛流澌在&KR0161;&KR0288;塵洙滿槖鞬紅日高十丈方¶
辨山與川胡行疾如&KR0017;忽在林之巔誰家苦竹園其葉青¶
戔戔倉皇伏幽篠生死信天縁鐡&KR0016;俄四合鳥落無虚弦¶
遶林&KR0020;奔軼動地聲喧闐霜蹄破叢翳出入相貫穿既無¶
遁形術又非縮地僊猛虎驅群羊兎魚落蹄筌一吏射中¶
<pb:KR4d0365_SBCK_013-44a>¶
目頸血僅可濺一隷&KR0350;上馬無路脫紏纒一厮&KR1011;其足吞¶
聲以自全一賔與一從買命得金錢一伻與一校幸不逢¶
戈鋋嗟予何薄命&KR0009;身空且懸蕭肅數竹側徃來度飛韉¶
遊鋒㡬及膚怒興空握拳跬歩偶不見殘息忽復延當其¶
蹙迫時大風起四邉意者相其間神物來蜿蜒更生不自¶
意如病乍得痊湏&KR0119;&KR0019;火攻然眉復相煎一行輙一跌奔¶
命度平田幽篁便自托仰天坐且眠晴曦正當晝焦腸火¶
生咽㫁罌汲勺水天降甘露鮮青山爲我屋白雲爲我椽¶
彼草何荒荒彼水何潺潺首陽旣無食隂陵不可前便如¶
失目魚一似無足蚿不見道傍骨委積有萬千魂魄親蠅蚋¶
<pb:KR4d0365_SBCK_013-44b>¶
膏脂飽烏鳶使我先朝露其事亦復然丈夫竟如此吁嗟¶
彼蒼天古人擇所安肯蹈不測淵柰何以遺體糞&KR0095;同棄¶
捐初學&KR0171;子卿終慕魯仲連爲我王室故持此金石堅自¶
古皆有死義不汚腥羶求仁而得仁寜怨溝壑填秦客載¶
張禄呉人納伍員季布走在魯樊期托於燕國士急人病¶
倜儻何拘孿彼人莫我知此恨付重泉鵲聲從何來忽有¶
吉語傳此去三五里古道方平平行人漸復出胡馬覺巳¶
還回首下山阿七人相牽連東野御巳窮而復加之鞭跰¶
足如移山携持姑勉旃行行重狼顧常恐追&KR0016;先楊州二¶
游手面目輕且儇自言同脫虜波波口流涎白日各持挺¶
<pb:KR4d0365_SBCK_013-45a>¶
其來何翩翩奴軰殊無&KR0147;似欲爲鷹鸇逡廵不得避黙黙¶
同寒蟬道逢採樵子中流得舟船竹畚當安車六夫共赬¶
肩四肢與百骸屈曲如桮棬路人心爲惻從者皆涕漣星¶
奔不可止暮逹城西阡饑卧野人廬藉草爲針氊詰朝從¶
東渡始覺安且便人生豈無難此難何迍邅重險復重險¶
今年定何年聖世基岱嶽皇風扇垓埏中興&KR0108;王業日月¶
光重宣報國臣有志悔徃不可湔臣苦不如死一死尚可¶
憐堂上大夫人&KR0066;髪今猶玄江南昔&KR0114;宅嶺右今受㕓首¶
丘義皇皇&KR0029;門望惓惓波濤避江介風&KR0040;行淮堧北海轉¶
萬折南洋泝孤騫周游大夫蠡放浪大史遷倘復游吾盤¶
<pb:KR4d0365_SBCK_013-45b>¶
終當畊我綿夫人生於世致命各有&KR0096;慷&KR0099;爲烈士從容¶
爲聖賢稽首望南拜著此泣血篇百年尚哀痛敢謂事巳¶
遄¶
　　北以高郵米擔濟維&KR0045;故自灣頭夜遣&KR0016;截諸津鮎¶
　　魚&KR0309;其一予是夜&KR0002;非迷途四更可逹&KR0309;所當一網¶
　　無遺乃知一夕倉皇失道亦&KR0002;有&KR0017;神皷動於其間¶
　　顛沛之餘雖幸不死何&KR0499;至此極也¶
　　　至高沙¶
　予倉皇至高沙驚魂靡定回思初四&KR0095;圍中初二竹林¶
　裏㡬死於是使果不免委骨草莾誰復知之¶
<pb:KR4d0365_SBCK_013-46a>¶
江南自好築金臺何事風花堕向淮&KR0002;使兩遭&KR0600;虎手而¶
今玉也有誰埋¶
予至高沙奸細之禁甚嚴時予以籮爲轎見者憐之又¶
張慶血流滿靣衣衫皆汚人皆知其爲遇北不復以奸¶
　細疑然聞制使有文字報諸郡有以丞相來賺城令覺¶
察&KR0028;防於是不敢入城急買舟去¶
　　　發高沙¶
曉發高沙卧一航平沙漠漠水茫茫舟人爲指荒烟岸南¶
北今年㡬戰塲¶
　平淮千里莾爲丘墟自出高沙滿空䁧高郵水　與灣¶
<pb:KR4d0365_SBCK_013-46b>¶
　頭通下海陵入射陽過漣水皆其路也二月六日城子¶
　河一戰我師大捷人指某處是戰塲¶
城子河邉委亂尸河隂血肉更稀㣲大行南北燕山外多¶
少遊魂逐馬蹄¶
自至城子河積尸&KR0313;野水中流尸無數臭穢不可當上¶
　下㡬二十里無間㫁乃北以二月六日載奉使栁岳洪¶
雷震併輜重俱北稽家荘擊其前高郵擊其腰北大䘮¶
敗柳岳死焉洪雷震今在高郵見說北入江淮惟此戰¶
我師大勝¶
一日經行白骨堆中流失柁爲心摧海陵棹子長狼顧水¶
<pb:KR4d0365_SBCK_013-47a>¶
有船來歩馬來¶
是日&KR0052;行戰塲四顧閴然棹人心恙長恐灣頭有人出¶
來又恐岸上有馬來趕正荒急間偶然柂拆整柂良乆¶
危哉險哉¶
小泊稽荘月正弦荘官驚問是何船今朝哨馬灣頭出正¶
在青山大路邉¶
自高郵至稽家荘方有一團人家以水爲寨綂制官稽¶
聳其子德潤請鄕舉其姪昌其舘客莆田人林希&KR0185;字¶
千里林孔時字願學皆銳意於事功者稽設醴甚至云¶
　今早報灣頭馬出到城子河邉不與之相遇公福人也¶
<pb:KR4d0365_SBCK_013-47b>¶
　爲之嗟嘆不置願學同德潤送予至㤗州¶
　　　稽荘即事¶
乃心王室故日夜奔南征蹈險寜追悔懐忠莫見明鴈聲¶
連水逺山色與天平枉作窮途&KR0152;男兒付死生¶
　　　㤗州¶
　予至海陵問程趍通州凡三百里河道北與冦出沒其¶
　間真畏途也¶
覊臣家萬里天目鍳孤忠心在坤維外身游坎窞中長淮¶
行不㫁苦海望無窮晩鵲傳佳好通州路已通¶
　　　&KR0114;神¶
<pb:KR4d0365_SBCK_013-48a>¶
通州三百里茅葦也還無胡&KR0016;虎出沒山鼯&KR0017;嘯呼王陽¶
懐畏道阮籍淚窮途人物中興骨神明爲國扶¶
　　　旅懐¶
北去通州號畏途固應孝子爲回車海陵&KR0002;也容覊客謄¶
買菰蒲且&KR0009;居¶
天地雖寛靡所容長淮誰是主人翁江南父老還相念只¶
欠一㠶東海風¶
昨夜分明夣到家飄颻依舊客天涯故園門掩東風老無¶
限杜䳌啼落花¶
　　　懐則堂實堂¶
<pb:KR4d0365_SBCK_013-48b>¶
　二先生於予厚予之惓惓於二先生知二先生亦惓惓¶
　於予也¶
白頭北使駕&KR0031;韉沙闊天長涙曉煙中夜想應發&KR0055;省故¶
人南北地行僊¶
　　　貴卿¶
貴卿與予同患難自二月晦至今日無日不與死爲鄰¶
　平生交游舉目何在貴卿真吾異姓兄弟也¶
天高併地逈與子獨牢愁初作燕齊客今爲淮海游半生¶
誰俯仰一死共沉浮我視君年長相看比惠州(惠州予/弟璧也)¶
　　　憶大夫人¶
<pb:KR4d0365_SBCK_013-49a>¶
三生命孤苦萬里路酸辛屢險不一險無身復有身不忘¶
聖天子㡬&KR0018;大夫人定省今何處新來夣&KR0304;頻¶
　　　即事¶
痛&KR0152;辭京闕㣲行訪海門乆無鷄可聽新有虱堪捫白髪¶
應多長蒼頭少有存但令身未死随力報乾坤¶
　　　紀閑¶
九十春光好周流人&KR0017;&KR0028;人情輕似&KR0095;世路險於山俯仰¶
經行處死生談&KR0015;間近時最難得旬日海陵閑¶
　　　聲苦¶
萬死奔波落一生飄零淮海命何輕近來學得趙清獻呌¶
<pb:KR4d0365_SBCK_013-49b>¶
苦時時數十聲¶
　　　即事¶
船&KR0215;時間鎻城&KR0012;日閉&KR0028;驚心常有馬極目柰無山出路¶
相傳險行&KR0809;愈覺慳歸心風絮亂無柰一身閑¶
　　　發海陵¶
　自二月十一日海陵登舟連日候伴問占苦不如意㑹¶
　通州六交自維&KR0045;回有&KR0211;箭可仗遂以孤舟於二十一¶
　日早徑發十里驚傳馬在塘灣亟回晚乃觧䌫前途吉¶
　㐫未可知也¶
自海陵來向海安分明如渡&KR0017;門&KR0028;&KR0002;将九折回車看倦¶
<pb:KR4d0365_SBCK_013-50a>¶
鳥何年可得還¶
　　　聞馬¶
　二十一夜&KR0043;白蒲下十里忽五更通州下文字馳舟而¶
　過報吾舟云馬來來於是速張㠶去荒迫不可言二十¶
三日幸逹城西門鎻外越一日聞吾舟過海安未逺即¶
有馬至縣使吾舟遲發一時頃巳爲囚虜矣危哉¶
過海安來柰&KR0002;何舟人去後馬臨河&KR0002;非神物扶忠直世¶
上未&KR0063;僥倖多¶
　　　如臯¶
　如臯縣&KR0032;有㤗州朱省二者受北命爲宰率其民桔道¶
<pb:KR4d0365_SBCK_013-50b>¶
　路予不知而過之旣有聞爲之驚嘆¶
雄&KR0546;假虎之林臯河水腥風接海濤行客不知身世險一¶
窓春夣送輕舠¶
　　　聞諜¶
　予旣不爲制&KR0207;所容行至通州得諜者云鎮江府走了¶
文相公許浦一路有馬來捉聞之悚然爲賦此¶
北來追&KR0016;滿江濵那更元戎按劍嗔不是神明扶正直淮¶
頭何處可安身¶
　　　&KR0152;金路分&KR0063;¶
金&KR0063;以筆札徃來吾門二十年性烈而知義不爲下流¶
<pb:KR4d0365_SBCK_013-51a>¶
　去年從予勤王&KR0024;兩武資今春時授承信郎東南第六¶
　正將贑州駐劄及予使北轉三官授江南西路兵馬都¶
　監贑州駐劄予之北行也人情莫不觀望僚從皆散雖¶
　親僕亦逃去惟應上下相随更歴險難奔波數千里以¶
　爲當然盖委身以從死生休戚俱爲一人者至通州住¶
　十餘日矣閏月五日忽伏枕命醫三四&KR0044;病増&KR0501;至十¶
　一日午氣絶予&KR0152;之痛其歛也以随身衣服其棺如常¶
　翌日塟西門雪窖邉棺之上排七小釘又以一小板片¶
　覆於七釘之上以爲記不敢求備者邉城無主恐貽身¶
　後之禍異時遇便取其骨歸塟廬陵而後死者之目可¶
<pb:KR4d0365_SBCK_013-51b>¶
　閉也傷哉傷哉爲賦二詩焚其墓前¶
我爲吾君役而從乃主行險夷寜異趣休戚與同情遇賊¶
能無死尋醫劇不生通州一丘&KR0095;相望淚如傾¶
明朝吾渡海汝魄在它鄕六七年華短三千客路長招魂¶
情黯黯歸骨事茫茫有子應年長平生不汝忘¶
卷之四¶
　　　懐楊通州¶
江波無柰暮雲隂一片朝宗只此心今日海頭覔船去始¶
知百煉是精金¶
喚渡江沙眼欲枯覊臣中道落﨑嶇乗船不管千金購漁¶
<pb:KR4d0365_SBCK_013-52a>¶
父真成大丈夫¶
范叔西來變姓名綈&KR0129;曽感故人情而今未識春風靣傾¶
盖江湖話一生¶
仲連義不帝西秦㧞宅逃來住海濵我亦東尋煙霧去扶¶
桑影裏看金輪¶
　　　海船¶
　海船與江船不同自狄難以來從淮入浙者必由海而¶
　通爲孔道也由是海船發盡適三月間方有台州三薑¶
　船至巳爲曹大監鎮所雇通州有下文字自定回張少¶
　保恰予之以一船亦是三月方到岸而予適來楊守遂¶
<pb:KR4d0365_SBCK_013-52b>¶
　以此舟送予與曹大監俱南向使有薑船而無張少保¶
　一舟予不能行有張少保而無薑船予又無伴不我先¶
　後適有邂殆神施&KR0017;設而至也¶
海上多時㫁去舟公來容易渡南州子胥江上逢漁父莫¶
是神明遣汝否¶
　　　發通州¶
予萬死一生得至通州幸有海船以濟閏月十七日發¶
　城下十八日宿石港同行有曹大監鎮兩舟徐新班廣¶
壽一舟舟中之人有識予者¶
&KR0012;舟漸漸脫長淮星斗當空月照懐今夜分明棲海角未¶
<pb:KR4d0365_SBCK_013-53a>¶
應便道是天涯¶
白骨叢中過一春東將入海避風塵姓名變盡形容改猶¶
有天涯相識人¶
淮水淮山阻且長孤臣性命&KR0009;何鄕只從海上尋歸路便¶
是當年不死方¶
　　　石港¶
王陽真畏道季路漸知津山鳥喚醒客海風吹黒人乾坤¶
萬里夣烟&KR0040;一年春起看扶桑曉紅黄六六鱗¶
　　賣魚灣¶
　賣魚灣去石港十五里許是日曹大監膠舟候潮方能¶
<pb:KR4d0365_SBCK_013-53b>¶
　退¶
風起千灣浪潮生萬頃沙春紅堆&KR0521;子晚白結塩花故國¶
何時訊扁舟到處家狼山青兩&KR0039;極目是天涯¶
　　　即事¶
　宿賣魚灣海潮至漁人随潮而上買魚者邀而即之魚¶
甚平¶
飄蓬一葉落天涯潮濺青紗日未斜好事官人無勾當呼¶
童上岸買青鰕¶
　　　北海口¶
　淮海本東海地於東中云南洋北洋北洋入山東南洋¶
<pb:KR4d0365_SBCK_013-54a>¶
　入江南人趍江南而經北洋者以楊子江中渚沙爲北¶
　所用故經道於此復轉而南盖遼繞數千里云¶
滄海人間别一天只容漁父釣蒼煙而今蜃起樓臺處亦¶
有北來蕃漢船¶
　　　出海¶
　二十一夜宿宋家林㤗州界二十二日出海洋極目皆¶
　水水外惟天大哉&KR0026;乎¶
一團蕩&KR0222;水晶盤四畔青天作䕶䦨著我扁舟了無礙分¶
明便作混淪看¶
水天一色玉空明便似乗槎上大清我愛東坡南海句兹¶
<pb:KR4d0365_SBCK_013-54b>¶
游竒絶冠平生¶
　　　漁舟¶
　二十八日乗風行入通州海門界午抛泊避潮忽有十¶
　八舟上風冉冉而來疑爲&KR0064;客四船戒嚴未㡬交語而¶
　退是役也非應對足以禦侮即爲魚矣危乎殆哉¶
一陣飛㠶破碧烟児郎驚餌理&KR0211;弦舟中自信婁師德海¶
上誰知魯仲連初謂悠&KR0045;真賊艦後聞欵乃是漁船人生¶
漂泊多磨折何日山林清晝眠¶
　　　楊子江¶
自通州至楊子江口兩潮可到爲避渚沙及許浦顧諸¶
<pb:KR4d0365_SBCK_013-55a>¶
從行者故繞去出北海然後渡楊子江¶
㡬日随風北海游回從楊子大江頭臣心一片鎡針石不¶
指南方不肯休¶
　　　使風¶
&KR0261;&KR0261;茫茫逺愈㣲乗風日夜趂東歸半醒半困模糊處一¶
似醉中&KR0016;馬飛¶
　　　&KR0171;州洋¶
一葉漂摇楊子江白雲盡處是蘇洋便如伍子當年苦只¶
少行頭寳劍装¶
　　　過楊子江心¶
<pb:KR4d0365_SBCK_013-55b>¶
大海中一條自楊子江直上淡者是此乃長江盡處横¶
　約百二十里吾舟乗風過之一時即醎水¶
&KR0261;&KR0261;乗風出海門一行淡水帶潮渾長江盡處还如此何¶
日眠山看發源¶
　　　入浙東¶
　金鰲山在台州界高宗皇帝曽&KR0712;舟于此寺藏御書四¶
　明旣䧟不知天台存亡憂心如擣見於此詩¶
厄運一百日危機九十遭孤蹤落虎口薄命付鴻毛漠漠¶
長淮路茫茫巨海濤驚魂猶未定消息問金鰲¶
　　　夜潮¶
<pb:KR4d0365_SBCK_013-56a>¶
&KR0040;惡風獰夜色濃潮頭如屋打&KR0012;蓬漂零行路丹心苦夣¶
裏一聲何處鴻¶
　　　亂礁洋¶
自北海渡楊子江至蘇州洋其間最難得山僅得蛇山¶
　洋山大小山數山而巳自入淛東山漸多入亂礁洋青¶
　翠萬叠如&KR0030;圗中在洋中者或髙或低或大或小與水¶
　相擊觸竒恠不可名状其在兩傍者如岸上山叢山實¶
　則皆在海中非有畔際是日風小浪㣲舟行石間天巧¶
捷出令人&KR0063;接不暇殆神僊國也孤憤愁絶中爲之心¶
廣目明是行爲不虚云¶
<pb:KR4d0365_SBCK_013-56b>¶
海山僊子國邂逅&KR0009;孤蓬萬&KR0090;&KR0030;圖裏千崖玉界中風摇¶
春浪軟礁激暮潮雄雲氣東南宻龍騰上碧空¶
　　　夜走¶
　舟入東海報者云前有賊船行十數里報如前望見十¶
　餘舟張㠶噢口意甚惡梢人亟取靈山巖路避之一夕¶
　摇船極其荒迫際曉幸得脫去¶
鯨波萬里送歸舟倐忽驚心欲白頭何處赭衣操劍㦸同¶
時黄㡌理兠䥐人間風&KR0040;真成夣夜半江山總是愁鴈蕩¶
&KR0031;峯片雲隔明朝躡屩作清游¶
　　　緑漪堂¶
<pb:KR4d0365_SBCK_013-57a>¶
　予自海舟登台岸至城門張氏家盖國初名將永德之¶
　後主人號哲齋闢堂教子扁緑漪爲賦八句¶
義方堂上看窓戸翠玲瓏硯裏雲壇月席間洪水風清聲¶
随地到宜莭與天通庭玉森如笋干霄&KR0040;露功¶
　　　過黄巖¶
　予至淮即変姓名及天台境哲齋張爲予覔縁漪詩予¶
　旣賦題云清江劉洙書此過黄巖&KR0009;二十字¶
魏雎變張禄越蠡改陶朱誰料文山氏姓劉名是洙¶
　　　至温州¶
萬里風霜&KR0066;巳絲飄零回首壮心悲羅浮山下雪來未楊¶
<pb:KR4d0365_SBCK_013-57b>¶
子江心月照誰秪謂虎頭非貴相不圖羝乳有歸期乗潮¶
一到中川寺暗讀中興第二碑¶
　　　長溪道中和張自山韻¶
潮風連地吼江&KR0040;帶天流宫殿扄春仗衣冠鎻月遊傷心¶
今北府遺恨古東洲王氣如川至龍興海上州(東州常/州也)¶
夜静呉歌咽春&KR0055;蜀血流向來&KR0171;武節今日子長游海角¶
雲爲岸江心石作洲丈夫竟何事底用泣神州¶
　　　和自山¶
　去年予䧟北自山自京&KR0009;詩時予巳南歸不及領今明¶
　成誦追和作彼時語痛定思痛痛不可當¶
<pb:KR4d0365_SBCK_013-58a>¶
春晩傷爲客月明思見君我方慕蘇武誰復從田文龍背¶
夾紅日鴈聲連白雲琶琵漢宫曲馬上不堪聞¶
　　　林附祖¶
　林附祖福州秀才去年三月四日在無錫道中忽爲數¶
　酋擒去指爲文相公云你門年四十頭戴笠身着&KR0129;脚¶
　穿黒靴文書上載了你門如何不是&KR0350;至京口辨驗然¶
　後得釋附祖名元龍至南劍爲予言¶
&KR0030;影圖形正捕風書生薄命入&KR0431;中胡兒一似冬烘眼錯¶
認顔標作魯公¶
　　　呈小村¶
<pb:KR4d0365_SBCK_013-58b>¶
　予自劍進汀小村過清流來迎不圖此生復相見¶
萬里飄零命羽輕歸來喜有故人迎雷潜九地聲元在月¶
暗千山魄&KR0175;明疑是倉公回巳死恍如羊祜說前生夜䦨¶
相對真成夣清酒浩歌&KR0031;劍横¶
　　　二月晦¶
　元年二月晦予從鎮江脫北難險阻艱難于今&KR0175;見仲¶
　春下澣追感堕淚八句¶
塞上明妃馬江頭漁父船新讐誰共雪舊夣不堪圓遺恨¶
常千古浮生又一年何時暮春者还我浴沂天¶
　　　有感呈景山校書諸丈¶
<pb:KR4d0365_SBCK_013-59a>¶
北風吹春草陽烏日巳至天時豈云爽人事胡乃異三月¶
方皇皇衣冠道如墜棟撓榱桷折木顛楨&KR0428;悴大者懐端¶
憂燋頭求室燬小者嗟行役泥&KR0151;䟦其尾長平與新安露¶
胔如櫛比賦分本爾殊適與天時值哲人處明夷致命以¶
遂志但令守吾貞死生浩無愧¶
　　　即事¶
去年傷北使今日嘆南馳雲濕山如動天低&KR0040;欲垂征夫¶
行未巳游子去何之正好王師出崆峒麥熟時¶
　　　所懐¶
世途嗟孔&KR0068;行役苦期頻良馬比君子清風來故人相看¶
<pb:KR4d0365_SBCK_013-59b>¶
千里月空&KR0018;一年春便有桃源路吾當少避秦¶
　　　自嘆¶
草宿披宵露松餐立晚風亂離嗟我在艱苦有誰同祖逖¶
關河志程嬰社稷功身謀百年事宇宙浩無窮¶
　&KR0024;遺¶
　　　題&KR0171;武忠節圖(有序)¶
余在京口城外日夜求脫不得間謝村去平江欲逃又¶
不果至鎮江事益急議趣真州余杜宻謀杜云事濟萬¶
幸不幸謀泄當死死有怨乎余指心自誓云死靡悔且¶
辦&KR0880;首事懼不濟挾以自殺杜云亦請以死自效於是¶
<pb:KR4d0365_SBCK_013-60a>¶
計遂定旣至真州城下問者群至告以余在鎮江走脫¶
城子諸校皆出旣延入城苗守遂見語國事移時感&KR0099;¶
流涕即徃住清邉堂時從亡者始至也引至直司捜身¶
上所藏軍噐旣無他然後見信防閑嚴宻如此向使一¶
疑字横於胸中閉門不納天地茫茫何所歸宿嘻其危¶
哉苗守䄂出李龍眠畫漢蘇武忠節圗求余詠題撫卷¶
凄凉浩氣憤發使人慷&KR0099;激烈有去國思君之念矣遂¶
　賦三詩書于卷後時丙子三月二日也文天祥執筆于¶
　清邉堂之寓舍¶
忽報忠圗紀歳華東風吹淚落天涯&KR0171;卿更有歸時國老¶
<pb:KR4d0365_SBCK_013-60b>¶
相兼無去後家烈士䘮元心不易逹人知命事何嗟生平¶
愛覧忠臣傳不爲吾身亦䧟車¶
獨伴羝羊海上遊相逢血淚向天流忠真巳向生前定老¶
節湏從死後休不死未論生可喜雖生何恨死堪&KR0104;甘心¶
賣國人何處曽識&KR0171;公義膽不¶
漠漠愁雲海戍迷十年何事望京師李陵罪在偷生日&KR0171;¶
武功成未死時鐡石心存無鏡變君臣義重與天期縱饒¶
夜乆胡塵黒百煉丹心湼不緇¶
文山先生全集卷之十三終¶
<pb:KR4d0365_SBCK_013-61a>¶
