# -*- mode: mandoku-view -*-
#+TITLE: 文山集
#+DATE: 2015-09-23 10:25:21
#+PROPERTY: JUAN 13


指南前¶錄
　　　自序¶
予自呉門被命入衛守獨松闗廼王正二日除浙西大
制¶撫領神臯予辭尹引帳兵二千人詣行在日夕賛陳
樞使¶宜中謀遷三宫分二王於閩廣元夕後予所部兵
<pb:KR4d0365_WYG_018-1b>
皆聚於¶富陽朝廷擬除予江東西廣東西制置大使兼
廣東經畧¶知廣州湖南䇿應大使未及出命陳樞使已
去國十九日¶太皇除予右丞相兼樞宻使都督諸路軍
馬時北兵駐臯¶亭山距脩門三十里是日北帥即引董
㕘政以兵屯𣙜木<md:KR4d0365_SBCK_013-1b>¶教塲城中兵將官紛紛自往納降予
欲召富陽兵入城已¶不及事三宫九廟百萬生靈立有
魚肉之憂㑹使轍交馳¶彼約當國相見諸執政侍從聚
於呉左丞相府不知計所¶從出交贊予一行國事至此
<pb:KR4d0365_WYG_018-2a>
予不得愛身且意彼尚可以¶口舌動也二十日至臯亭
山詰其帥前後失信其帥辭屈¶且謂决不動三宫九廟
决不擾京城百姓留予營中既而¶吕師孟來予数罵其
叔姪愈不放還賈餘慶者逢迎賣國¶乘風旨使代予位
於是北兵入城所以誤吾國陷吾民者¶講行無虛日比
知賣國非予所容也相戒勿令文丞相知¶未幾賈餘慶
呉堅謝堂家鉉翁劉岊皆以府第為祈請使<md:KR4d0365_SBCK_013-2a>¶詣北方盖
空我朝廷遂將甘心焉二月八日諸使登舟忽¶北帥遣
<pb:KR4d0365_WYG_018-2b>
館伴逼予同往予被逼脅欲即引决又念未死以¶前無
非報國之日姑隠忍就船方在京時富陽兵已退趨¶婺
州予欲俟間還軍若不自脫至是欲從道途謀遁亦¶不
可得至京口留旬日始得鹽商小舟於二月晦夜走真¶
州朔日守苖再成相見論時事慷慨流涕予致書兩淮
閫¶合兵興復苖贊之甚力初三日早制司人來廼出文
書謂¶丞相為賺城欲不利於我苖不以為然送予出門
勸奔淮¶西予謂此北反間也否則托辭以逐客也李公
<pb:KR4d0365_WYG_018-3a>
仁人使見¶予必感動遂之維揚苖遣五十兵四騎從行
夜抵西門欲<md:KR4d0365_SBCK_013-2b>¶待旦求見呵衛嚴宻鼔角悲惨杜架閣謂
李公必不可見¶徒為矢石所陷不如渡海歸從王室予
然之自是日夜奔¶南出入敵衝犯萬萬死道途苦難不
可勝述嗚呼予之得¶至淮也使予與兩淮合北人懸軍
深入犯兵家大忌可以¶計擒江南一舉而遂定也天時
不齊人事好乖一夫頓困¶不足道而國事不競哀哉予
至通聞二王建元帥府於永¶嘉陳樞使與張少保方以
<pb:KR4d0365_WYG_018-3b>
李郭之事為己任狼狽憔¶悴之餘喜不自制跋涉鯨波
將躡屩以從意者天之所以¶窮餓困乏而拂亂之者其
將有所俟乎徳祐二年閏月日¶廬陵文天祥自序<md:KR4d0365_SBCK_013-3a>¶　　　後序¶
徳祐二年二月十九日予除右丞相兼樞宻使都督諸
路¶軍馬時北兵已迫脩門外戰守遷皆不及施縉紳大
夫士¶萃於左丞相府莫知計所出㑹使轍交馳彼邀當
國者相¶見衆謂予一行為可以紓禍國事至此予不得
<pb:KR4d0365_WYG_018-4a>
愛身意彼¶亦尚可以口舌動也初奉使往來無留北者
予更欲一覘¶北軍而求救國之策於是辭相印不拜翌
日以資政殿學¶士行初至北營抗辭慷慨上下頗驚動
彼亦未敢遽輕吾¶國不幸吕師孟搆惡於前賈餘慶獻
諂於後予羈縻不得¶還國事遂不可収拾予自度不得
脫則直前詬其帥失信<md:KR4d0365_SBCK_013-3b>¶數吕師孟叔姪為逆但欲求死
不復顧利害彼雖貌敬實¶則憤怒二貴酋名曰館伴夜
則以兵圍所寓舍而予不得¶歸矣未幾賈餘慶等以祈
<pb:KR4d0365_WYG_018-4b>
請使詣北彼驅予并往而不在¶使者之目予分當引決
然而隠忍以行昔人云將以有為¶也至京口得間奔真
州即具以北虛實告東西二閫約以¶連兵大舉中興機
㑹庶㡬在此留二日維揚帥下逐客之¶令不得已變姓
名詭蹤跡草行露宿日與北騎相出沒於¶長淮間窮餓
無聊追購又急天髙地迥號呼靡及已而得¶舟避渚洲
出海道然後渡揚子江入蘇州洋展轉四明天¶台以至
於永嘉嗚呼予之及於死者不知其㡬矣詆大酋<md:KR4d0365_SBCK_013-4a>¶當死
<pb:KR4d0365_WYG_018-5a>
罵逆賊當死與貴酋處二十日争曲直屢當死去京¶口
挟匕首以備不測幾自剄死經北艦十餘里為廵船所¶
物色幾從魚腹死真州逐之城門外幾徬徨死如揚州
過¶𤓰洲楊子橋竟使遇哨無不死揚州城下進退不由
殆例¶送死坐桂公塘土圍中騎數千過其門幾落賊手
死賈家¶庄幾為巡徼所陵迫死趍髙郵迷失道幾陷死
質明避¶哨竹林中邏者數十騎幾無所逃死至髙郵制
府檄下幾¶以捕係死行城子河出入亂屍中舟與哨相
<pb:KR4d0365_WYG_018-5b>
後先幾邂逅¶死至海陵如髙沙常恐無辜死道海安如
臯凡三百里敵¶與宼往來其間無日而非可死至通州
幾以不納死以小<md:KR4d0365_SBCK_013-4b>¶舟涉鯨波出無可奈何而死固付之
度外矣嗚呼死生晝¶夜事也死則死矣而境界危惡層
見錯出非人世所堪痛¶定思痛痛何如哉予在患難中
間以詩記所遭今存其本¶不忍廢道中手自抄錄使北
營留北闗外為一巻發北闗¶外厯呉門毗陵渡𤓰洲復
還京口為一巻脫京口趍真州¶揚州髙郵泰州通州為
<pb:KR4d0365_WYG_018-6a>
一巻自海道至永嘉來三山為一¶巻將蔵之於家使來
者讀之悲予志焉嗚呼予之生也幸¶而幸生也何為所
求乎為臣主辱臣死有餘僇所求乎為¶子以父母之遺
體行殆而死有餘責將請罪於君君不許¶請罪於母母
不許請罪於先人之墓生無以救國難死猶<md:KR4d0365_SBCK_013-5a>¶為厲鬼以
撃賊義也賴天之靈宗廟之福脩我戈矛從王¶于師以
為前驅雪九廟之耻復髙祖之業所謂誓不與賊¶俱生
所謂鞠躬盡力死而後已亦義也嗟夫若予者將無¶往
<pb:KR4d0365_WYG_018-6b>
而不得死所矣向也使予委骨於草莽予雖浩然
無所¶愧怍然㣲以自文於君親君親其謂予何誠不自
意返吾¶衣冠重見日月使旦夕得正丘首復何憾哉復
何憾哉是¶年夏五改元景炎廬陵文天祥自序其詩名
曰指南錄¶¶¶
　　　赴闕¶
楚月穿春袖呉霜透曉韉壯心欲填海苦膽為憂天役
役<md:KR4d0365_SBCK_013-5b>¶慙金注悠悠歎瓦全丈夫竟何事一日定千年
<pb:KR4d0365_WYG_018-7a>
　　　所懐¶
　　予自臯亭山為敵所留深悔一出之誤聞故人劉
　　小村¶陳蒲塘引兵而南流涕不自堪¶
只把初心㸔休將近事論誓為天出力疑有鬼迷魂明
月¶夜推枕春風晝閉門故人萬山外俯仰向誰言¶
　　　自嘆¶
　　正月十三夜予聞陳樞使將以十五日㑹巴延於
　　長堰¶予力言不可陳樞使為尼此行予自知非不
<pb:KR4d0365_WYG_018-7b>
　　明後卒自¶蹈殊不可曉也<md:KR4d0365_SBCK_013-6a>¶長安不可詣何故㑹髙亭倦鳥非無翼神龜弗自靈乾
坤¶増感慨身世付飄零回首西湖曉雨餘山更青¶
　　　鐵錯¶
𧴀貅十萬衆日夜望南轅老馬翻迷路羝羊竟觸藩武
夫¶傷鐵錯逹士笑金昏單騎見回紇汾陽豈易言¶
　　　和言字韻¶
　　予以議論太烈人愈疑憚不得歸闕將校官屬日
<pb:KR4d0365_WYG_018-8a>
　　有叛¶去世道可歎¶
悠悠天地濶世事與誰論清夜為揮涕白雲空斷魂死
生¶蘇子節貴賤翟公門前輩如瓶戒無言勝有言<md:KR4d0365_SBCK_013-6b>¶　　　愧故人¶
九門一夜漲風塵何事癡兒竟誤身子産片言圗捄鄭
仲¶連本志為排秦但知慷慨稱男子不料蹉跎愧故人
玉勒¶雕鞍南上去天髙月冷泣孤臣¶
　　　求客
<pb:KR4d0365_WYG_018-8b>
眼㸔銅駝燕雀羞東風花栁自皇州白雲萬里易成夢
明¶月一間都是愁男子鐵心無地着故人血淚向天流
鷄鳴¶曽脫函闗厄還有當年此客不¶
　　　紀事¶
　　予詣北營辭色慷慨初見大酋巴延語之云講觧
　　一段<md:KR4d0365_SBCK_013-7a>¶乃前宰相首尾非予所與知今太皇以予為
　　相予不敢¶拜先來軍前商量巴延云丞相來勾當
　　大事說得是予¶云本朝承帝王正統衣冠禮樂之
<pb:KR4d0365_WYG_018-9a>
　　所在北朝欲以為國¶歟欲毁其社稷歟大酋以奉
　　詔為觧說謂社稷必不動¶百姓必不殺予謂爾前
　　後約吾使多失信今兩國丞相¶親定盟好宜退兵
　　平江或嘉興俟講觧之說逹北朝㸔¶區處如何却
　　續議之時兵已臨京城紓急之策惟有欵¶北以為
　　後圗故云爾予與之辨難甚至云能如予說兩¶國
　　成好幸甚不然南北兵禍未巳非爾利也彼辭漸
　¶　不遜予謂吾南朝狀元宰相但欠一死報國刀鋸
<pb:KR4d0365_WYG_018-9b>
　　鼎鑊非<md:KR4d0365_SBCK_013-7b>¶所懼也大酋為之辭屈而不敢怒諸酋相
　　顧動色稱為¶丈夫是晚諸酋議良久忽留予營中
　　當時覺彼未敢大¶肆無狀及予既縶維賈餘慶以
　　逢迎繼之而國事遂不¶可収拾痛哉痛哉¶
三宫九廟事方危狼子心腸未可知若使無人折狂燄
東¶南那箇是男兒¶
春秋人物類能言宗國常因口舌存我亦瀕危専對出
北¶風滿野負乾坤
<pb:KR4d0365_WYG_018-10a>
單騎堂堂詣敵軍古今禍福了如陳北方相顧稱男子
似¶謂江南尚有人<md:KR4d0365_SBCK_013-8a>¶百邑無厭不可支甘心賣國問為誰豺狼尚畏忠臣在
相¶戒勿令丞相知¶
慷慨輕身墮蒺藜羝羊生乳是歸期豈無從史私袁盎
恨¶我從前少侍兒¶
英雄未肯死前休風起雲飛不自由殺我混同江外去
豈¶無曹翰守幽州
<pb:KR4d0365_WYG_018-10b>
　　　紀事¶
　　正月二十日晚敵留予營中云北朝處分皆面奉
　　聖旨¶南朝每傳聖㫖而使者實未曽得到簾前今
　　程鵬飛面¶奏太皇親聽處分程回日却與丞相商
　　量大事畢歸闕<md:KR4d0365_SBCK_013-8b>¶既而失信予直前詰責之辭色甚
　　厲不復顧死譯者再¶四失辭予迫之益急大酋怒
　　且愧諸酋羣起呵斥予益¶自奮文煥輩勸予去彼
　　之左右皆唶唶嗟嘆稱男子心
<pb:KR4d0365_WYG_018-11a>
狼心那顧㰱銅盤舌在縱横撃可汗自分身為虀粉碎
彼¶中方作丈夫㸔¶
　　　紀事¶
　　正月二十日至敵營適與文煥同坐予不與語越
　　二日¶予不得回闕詬北人失信盛氣不可止文煥
　　與諸酋勸¶予坐野中以少遲一二日即入城皆紿
　　辭也先是予赴¶平江入疏言叛逆遺孽不當待以
　　姑息乞舉春秋誅亂<md:KR4d0365_SBCK_013-9a>¶賊之法意指吕師孟朝廷不
<pb:KR4d0365_WYG_018-11b>
　　能行至是文煥云丞相何¶故罵煥以亂賊予謂國
　　家不幸至今日汝為罪魁汝非¶亂賊而誰三尺童
　　子皆罵汝何獨我哉煥云襄守六年¶不救予謂力
　　窮援絶死以報國可也汝愛身惜妻子既¶負國又
　　隤家聲今合族為逆萬世之賊臣也孟在傍甚¶忿
　　直前云丞相上疏欲見殺何為不殺取師孟予謂
　　汝¶叔姪皆降北不族滅汝是本朝之失刑也更敢
　　有面皮¶來做朝士予實恨不殺汝叔姪汝叔姪能
<pb:KR4d0365_WYG_018-12a>
　　殺我我為大¶宋忠臣正是汝叔姪周全我我又不
　　怕孟語塞諸酋皆¶失色動顔索多以告巴延巴延
　　吐舌云文丞相心直口<md:KR4d0365_SBCK_013-9b>¶快男子心索多間云丞相
　　罵得吕家好以此見諸酋亦¶不容之¶
不拚一死報封疆忍使湖山牧虎狼當日本為妻子計
而¶今何面見三光¶
虎頭牌子織金裳北面三年蟻夢長借問一門朱與紫
江¶南㡬世謝君王
<pb:KR4d0365_WYG_018-12b>
梟獍何堪共勸酬衣冠塗炭可勝羞袖中若有撃賊笏
便¶使兇渠面血流¶
麟筆嚴於首惡書我將口舌擊姧諛雖非周勃安劉手
不¶愧當年産祿誅<md:KR4d0365_SBCK_013-10a>¶　　　信雲父¶
　　信世昌字雲父東平府人公子無忌之後嘗為元
　　太常¶丞北方之儒也𨽻索多索多使之來伴予雲
　　父知古今¶識道理可語中原遺黎甚惓惓於本朝
<pb:KR4d0365_WYG_018-13a>
　　頗輸情焉作詩¶見贈内兩句云宗廟有靈賢相出羣
　　黎無害大皇明京¶師為之傳誦雲父大意以為髙
　　麗地方数千里昨䘮其¶半遂稱藩大元喜其不拒
　　并侵疆歸之今傳世如故大¶宋衣冠正統非髙麗
　　比北必不敢無禮於吾社稷也雲¶父念本朝亦願
　　望之辭¶
東魯遺黎老子孫南方心事北方身㡬多江左腰金客
便<md:KR4d0365_SBCK_013-10b>¶把君王作路人
<pb:KR4d0365_WYG_018-13b>
　　信雲父好為詩而辭極俚近一日問予詩法予因
　　¶舉宫詞数章比興悠長意在言外雲父恍有所得
　　明日袖出¶一絶云東風吹落花殘英猶戀枝莫怨
　　東風惡花有再¶開時言予之不忘王室而王室之
　　必中興也雲父居近¶闕里漸染孔氏之遺風故其
　　用意深厚而超悟如此¶
肯從悟室課兒書嚙雪風流却減渠我愛信陵冠帶意
任¶教句法問何如
<pb:KR4d0365_WYG_018-14a>
　　　則堂¶
　　敵入京城賈餘慶迎逢賣國既令學士降詔俾天
　　下州<md:KR4d0365_SBCK_013-11a>¶郡歸附之又各州付一省劄惟樞宻則堂家
　　先生鉉翁¶於省劄上不肯押號呉丞相堅號老儒
　　不能自持一切¶惟賈餘慶之命其愧則堂甚矣程
　　鵬飛見則堂不肯奉¶命堂中作色欲縛之去則堂
　　云中書省無縳執政之理¶歸私㕔以待執彼竟不
　　敢誰何予在營以忠義孤立聞¶其事以自壯云
<pb:KR4d0365_WYG_018-14b>
山河四塞舊甌金藝祖髙宗實鑒臨一日盡將輸敵手
何¶人賣國獨甘心¶
中書堂帖下諸城摇首庭中號獨清此後方知樞宻事
從¶今北地轉相驚<md:KR4d0365_SBCK_013-11b>¶　　　思蒲塘陳¶
揚旌來冉冉捲斾去堂堂恨我飛無翼思君濟有航麒
麟¶還共處熊虎已何鄉南國應無恙中興事㑹長¶
　　　思方將軍
<pb:KR4d0365_WYG_018-15a>
始興溪子下江淮曽為東南再造來如虎如熊今固在
將¶軍何處上金䑓¶
　　　索多¶
　　索多為予言大元將興學校立科舉丞相在大宋
　　¶為狀元宰相今為大元宰相無疑丞相常說國存
　　與存國亡¶與亡這是男子心天下一統做大元宰
　　相是甚次第國<md:KR4d0365_SBCK_013-12a>¶亡與亡四箇字休道予哭而拒之
　　索多常恐予之伏死¶節也
<pb:KR4d0365_WYG_018-15b>
虎牌氈笠號公卿不直人間一唾輕但願扶桑紅日上
江¶南匹士死猶榮¶
　　　二王¶
　　索多䝉古岱一日問度宗㡬子答曰三子問皇帝
　　是第¶㡬子答曰第二子立嫡也問第一子三子封
　　王乎曰一¶吉王一信王問今何在曰大臣護之去
　　矣駭云去何處¶曰非閩則廣宋疆土萬里儘有世
　　界在云既是一家何¶必逺去曰何為恁地說宗廟
<pb:KR4d0365_WYG_018-16a>
　　社稷所闗豈是細事北朝<md:KR4d0365_SBCK_013-12b>¶若待皇帝好則二王為
　　人臣若待皇帝不是即便别有¶皇帝出來二酋為
　　之愕眙不能對¶
一馬渡江開晋土五龍夾日復唐天内家苗裔真隆凖
奠¶鼎從知萬億年¶
　　　氣槩¶
　　索多一日問予何以去平江予曰有詔趣入衛問
　　予兵¶若干予對五萬人喟然嘆曰天也使丞相在
<pb:KR4d0365_WYG_018-16b>
　　平江必不¶降予問何以知之云相公氣槩如何肯
　　降但累城内百¶姓予謂果厮打亦未見輸贏唆都
　　大笑¶
氣槩如虹俺得知留呉那肯豎降旗北人不觧欺心語
正<md:KR4d0365_SBCK_013-13a>¶恐南人作淺窺¶
　　　使北¶
　　北兵入城既刼詔書布告天下州郡各使歸附又
　　逼天¶子拜表獻土左丞相呉堅右丞相賈餘慶樞
<pb:KR4d0365_WYG_018-17a>
　　宻使謝堂¶參政家鉉翁同知劉岊五人捧表北庭
　　號祈請使賈幸¶國難自詭北人氣燄不可向邇謝
　　無識附和呉老儒畏¶怯不能争劉狎邪小人方乘
　　時取美官揚揚自得惟家¶公非願從者猶以為趙
　　祈請意北主或可語冀一見陳¶説為國家有一綫
　　故引決所未忍也五人之行皆出北¶意呉初以老
　　病求免且已許之故表中所述賈謝家劉<md:KR4d0365_SBCK_013-13b>¶四人呉
　　不與焉二月初八日四人登舟忽巴延趣予與¶呉
<pb:KR4d0365_WYG_018-17b>
　　丞相俱入北予不在使者列是行何為盖驅逐之
　　使¶去耳予陷在難中無計自脫初九日與呉丞相
　　同被逼¶脅黽勉就船先一夕予作家書處置家事
　　擬翌日定行¶止行則引決不為偷生及見呉丞相
　　家参政呉殊無徇¶國之意家則以為死傷勇祈而
　　不許死未為晚予以是¶徘徊隠忍猶冀一日有以
　　報國惟是賈餘慶兇狡殘忍¶出於天性宻告巴延
　　使啟北庭拘予於沙漠彼則賣國¶佞北自謂使畢
<pb:KR4d0365_WYG_018-18a>
　　即歸愚不可言也謝堂已宿謝村初九¶日忽駕舟
　　而回或謂索多為之地巴延得賄而免堂曲<md:KR4d0365_SBCK_013-14a>¶意奉
　　北可鄙惡尤多詩記其事¶
自說家鄉古相州白麻風㫖出狂酋中書盡出降元表
北¶渡黄河衣錦逰(賈/)¶
至尊馳表獻燕城肉食那知以死争當代老儒居首揆
殿¶前陪拜率公卿(呉/)¶
江南浪子是何官只當空廬雜劇看撥取公卿如糞土
<pb:KR4d0365_WYG_018-18b>
沐¶猴徒自辱衣冠(劉/)¶
公子方張奉使旗行行且尼復何為似聞傾盡黄金塢
辛¶苦平生只為誰(謝/)¶
廷争堂堂負直聲飄零沙漠若為情程嬰存趙真公志
賴<md:KR4d0365_SBCK_013-14b>¶有忠良壯此行(家/)¶
初脩降表我無名不是隨班拜發人誰遣附庸祈請使
要¶教北國識忠臣¶
客子漂摇萬里程北征情味似南征小臣事主寜無罪
<pb:KR4d0365_WYG_018-19a>
只¶作幽州謫吏行¶
使旃盡道有回期獨陷羇臣去牧羝中爾含沙渾小事
白¶雲飛處楚天低¶¶
　　　杜架閣¶
　　天台杜滸字貴卿號梅壑糾合四千人欲救王室
　　當國<md:KR4d0365_SBCK_013-15a>¶者不知省正月十三日見予於西湖上予嘉
　　其有志頗¶奬異之十九日客賛予使北梅壑斷斷
　　不可客逐之去¶予果為北所留後二十日驅予北
<pb:KR4d0365_WYG_018-19b>
　　行諸客皆散梅壑憐¶予孤苦慨然相從天下義士
　　也朝㫖特改宣教郎除禮¶兵架閣文字¶
仗節辭王室悠悠萬里轅諸君皆雨别一士獨星言啼
鳥¶亂人意落花銷客魂東坡愛巢谷頗恨晚登門¶
昔趍魏公子今事霍將軍世態炎凉甚交情貴賤分黄
沙¶揚暮靄黑海起朝氛獨與君攜手行吟看白雲¶
　　　聞雞<md:KR4d0365_SBCK_013-15b>¶　　自入北營未嘗有雞唱因泊謝村始有聞是夜幾
<pb:KR4d0365_WYG_018-20a>
　　與梅¶壑逃去二更遣劉百户二三十人擁一舟來
　　逼下船遂¶不果¶
軍中二十日此夕始聞雞塵暗天街静沙長海路迷銅
駞¶随雨落鐵騎向風嘶曉起呼詹尹何時脫蒺藜¶
　　　命裏¶
　　二月初十夜為劉百户者所迫中原人尚可告語
　　也賈¶餘慶語特穆爾曰文丞相心腸别翌日早特
　　穆爾自駕¶一舟來令命裏千户押予上船凶燄嚇
<pb:KR4d0365_WYG_018-20b>
　　人見者莫不流¶涕命裏髙鼻而深目面毛而多鬚
　　回回人也<md:KR4d0365_SBCK_013-16a>¶熊羆十萬建行䑓單騎誰教免胄來一日捉將沙漠去
遭¶逢碧眼老回回¶
　　　留逺亭¶
　　十一日宿處岸上有留逺亭北人然火亭前聚諸
　　公列¶坐行酒賈餘慶有名風子滿口罵坐毁本朝
　　人物無遺¶者以此獻佞敵惟亹亹笑劉岊数奉以
<pb:KR4d0365_WYG_018-21a>
　　淫䙝為北所薄¶文煥云國家將亡生出此等人物
　　予聞之悲憤不已及¶是諸酋専以為笑具於舟中
　　取一村婦至亭中使薦劉¶寢據劉之交坐諸酋又
　　嗾婦抱劉以為戲衣冠掃地殊¶不可忍則堂尤憤
　　疾云<md:KR4d0365_SBCK_013-16b>¶甘心賣國罪滔天酒後猖狂詐作顛把酒逢迎酋長笑
從¶頭罵坐数時賢(賈/)¶
落得稱呼浪子劉樽前百媚佞旃裘當年鮑老不如此
<pb:KR4d0365_WYG_018-21b>
留¶逺亭前犬也羞(劉/)¶
　　　平江府¶
　　予過呉門感念悽愴向使朝命不令入衛嚴速予
　　以死¶守不死於是即至今存可也予托病卧舟中
　　舊吏三五¶人來遺民聞吾經過無不垂涕者舟到
　　一時頃即觧䌫¶夜行九十里北似防我云¶
楼䑓俯舟楫城郭滿干戈故吏歸心少遺民出涕多鳩
居<md:KR4d0365_SBCK_013-17a>¶無鵲在魚網有鴻過使遂睢陽志安危今若何
<pb:KR4d0365_WYG_018-22a>
　　　無錫¶
　　己未予攜弟壁赴廷對嘗從長江入裏河趍京口
　　回首¶十八年復由此路是行驅之入北感今懐昔
　　悲不自勝¶
金山冉冉波濤雨錫水泯泯草木春二十年前曽去路
三¶千里外作行人英雄未死心為碎父老相逢鼻欲辛
夜讀¶程嬰存趙事一回惆悵一沾巾¶
　　　弔五木
<pb:KR4d0365_WYG_018-22b>
　　予初以朝廷遣張全將淮兵二千救常州以其為
　　淮將¶必經厯老成遂遣朱華將三千人從之張全
　　無統馭之<md:KR4d0365_SBCK_013-17b>¶材自為畦町十月二十六日提淮軍自
　　往横林設伏虞¶橋北兵至麻士龍死之張全不救
　　走回五木五木乃朱¶華軍所駐如掘溝塹設鹿角
　　張全皆不許朱華措置殊¶不曉其意二十七日北
　　兵薄朱華自辰至未朱華與廣¶軍與之對北兵自
　　路塘直來死於水者不可勝計至晚¶北兵繞山後
<pb:KR4d0365_WYG_018-23a>
　　薄贑軍尹玉當之曽全胡遇謝雲曽玉先¶遁走尹
　　玉死焉張提軍隔岸不發一矢有利灾樂禍之¶心
　　吾軍渡水挽張全軍船張全令諸軍斷挽船者之
　　指¶於是溺死者甚衆張全并宵遁惟尹玉殘軍五
　　百人與¶北兵角一夕殺北兵及馬委積田間質明
　　止有四人得<md:KR4d0365_SBCK_013-18a>¶歸今易崇尚存嗚呼使此戰張全稍
　　施援手可以大勝¶㨗一夫無意而事遂闗宗社嗚
　　呼天哉余初欲先斬張¶全然後取一時敗將並從
<pb:KR4d0365_WYG_018-23b>
　　軍法以張全為朝廷所遣請¶於都督乃宥張全使
　　自贖予遂不及行法後詣餘杭發¶京師姑取曽全
　　以徇衆而噬臍多矣過五木弔戰塲為¶之流涕不
　　可禦續聞張全者淮東之僨將也昨隨許文¶徳復
　　清河兵已入城張全鳴金散衆許不敢戰斬將自¶
　　縛觧赴制閫李公以使過期之得不死予不知受
　　其誤¶其免罪又出於第二次僥倖卒為降賊可歎
　　恨云
<pb:KR4d0365_WYG_018-24a>
首赴勤王役成功事則天富平名委地好水淚成川我
作<md:KR4d0365_SBCK_013-18b>¶招魂想誰為掩骼縁中興須再舉寄語慰重泉¶
　　　哭尹玉¶
　　尹玉江西憲司將官五木之戰手殺七八十人其
　　麾下¶與北兵戰併死無一降者朝廷贈濠州團練
　　使立廟與¶二子官承節即下江西安撫使撥賜良
　　田二百畝其間¶以捕寇死者何限惟玉得其死所
　　恤典非細哀榮備焉
<pb:KR4d0365_WYG_018-24b>
團練濠州廟贑川官其二子賜良田西䑓捕逐多亡將
還¶有焚黄到墓前¶
　　　常州¶
　　常州宋睢陽郡也北兵憤其堅守殺戮無遺種死
　　者忠<md:KR4d0365_SBCK_013-19a>¶義之鬼哀哉¶
山河千里在煙火一家無壯甚睢陽守寃哉馬邑屠蒼
天¶如可問赤子果何辜唇齒提封舊撫膺三嘆吁¶
　　　鎮江
<pb:KR4d0365_WYG_018-25a>
　　至京口予以十八年曾自鎮江趍京今自京趍鎮
　　江俯¶仰感嘆為之流涕¶
鐵甕山河舊金甌宇宙非昔隨西日上今見朔塵飛豪
傑¶非無志功名自有機中流懐士稚風雨濕雙扉¶
　　　渡𤓰洲¶
　　諸祈請使十八日至鎮江府阿珠在𤓰洲即請十
　　九日<md:KR4d0365_SBCK_013-19b>¶渡江至則鮮腆倨傲令人裂眦諸公皆與之
　　語予始終¶無言後得之監守者云阿珠言文丞相
<pb:KR4d0365_WYG_018-25b>
　　不語肚裏有偻¶儸彼知吾不心服也¶
跨江半壁閲千帆虎在深山龍在潭當日本為南制北
如¶今翻被北持南¶
眼前風景異山河無奈諸君笑語何坐上有人正愁絶
彼¶中便道是偻儸¶
　　　弔戰場¶
連年淮水上死者亂如麻魂魄丘中土英雄糞上花士
知¶忠厥主人亦念其家凶徳寜堪久皇天應不差<md:KR4d0365_SBCK_013-20a>¶
<pb:KR4d0365_WYG_018-26a>
　　　回京口¶
　　予回京口幸得間問舟為脫去計連日不如志賦
　　是詩¶
早作田文去終無蘇武留偷生寜伏劍忍死欲焚舟逸
驥¶思超乘飛鷹志脫鞲登楼望江上日日数行艘¶
　　　思小村劉¶
春雲惨惨兮春水漫漫思我故人兮行路難君轅以南
兮¶我轅以北去日以逺兮憂不可以終極蹇予馬兮江
<pb:KR4d0365_WYG_018-26b>
臯式¶燕兮以逰遨念我平生兮思君欎陶在師中兮豈
造次之¶可離忠言不聞兮思君忸怩毫釐之差兮天壤
易位駟不¶及舌兮臍不可噬思我故人兮懐我親懐我
親兮思故人<md:KR4d0365_SBCK_013-20b>¶懐哉懐哉不可忍兮不如速死慨百年之
未半兮胡中道¶而遄止魯連子兮義不帝秦負𤣥徳兮
闗不名為人委骨¶草莽兮時廼天命自古孰無死兮首
丘為正我行我行兮¶夢寐所思故人望我兮胡不歸胡
不歸
<pb:KR4d0365_WYG_018-27a>
　　　沈頤家¶
　　予回京口北人欵之府中予不得離岸上得沈頤
　　家坐¶卧固不意予為逃計也¶
孤舟霜月迥曉起入柴門斷岸行簮影荒畦落履痕江
山¶渾在眼宇宙付無言昨夜三更夢春風滿故園¶
　　　脫京口¶
　　二月二十九夜予自京口城中間道出江滸登舟
　　泝¶金山走真州其艱難萬狀各以詩記之
<pb:KR4d0365_WYG_018-27b>
　　　定計難¶
　　予在京城外日夜謀脫不得間者謝村幾去至平
　　江欲¶逃又不果至鎮江謀益急議趍真州杜架閣
　　滸與帳前¶將官余元慶實與謀元慶真州人也杜
　　架閣與予云事¶集萬萬幸不幸謀泄皆當死死有
　　怨乎予指心自誓云¶死靡悔且辦匕首挾以俱事
　　不濟自殺杜架閣亦請以¶死自効於計遂定<md:KR4d0365_SBCK_013-21b>¶南北人人苦泣岐壯心萬折誓東歸若非斫案判生死
<pb:KR4d0365_WYG_018-28a>
夜¶半何人敢突圍¶
　　　謀人難¶
　　杜架閣如顛狂人醉遊於市遇有言本朝而感憤
　　追思¶者即捐金與之宻告以欲遁之謀無不願自
　　効以無舟¶而輟前後毋慮十數其不謀泄真幸耳¶
一片歸心似亂雲逢人時漏話三分當時若也私謀泄
春¶夢悠悠郭璞墳¶
　　　踏路難
<pb:KR4d0365_WYG_018-28b>
　　京口無城通衢多隘去江尚十里偶得一老校馬
　　引間<md:KR4d0365_SBCK_013-22a>¶道出三数巷即荒凉野走至江岸路頗近若
　　使不知間¶道只行市井正路無可出之理¶
烟火連甍鉄甕闗要尋間道走江干何人肯為將軍地
北¶府老兵思漢官¶
　　　得船難¶
　　北船滿江百姓無一舟可問杜架閣與人為謀皆
　　以無¶船長嘆而止是後余元慶遇其故舊為北管
<pb:KR4d0365_WYG_018-29a>
　　船遂宻叩¶之許以承宣使銀千兩其人云吾為宋
　　救得一丞相回¶建大功業何以錢為但求批帖為
　　他日趍承之證後授¶以一批帖約除廉車乃強委
　　之白金義人哉使吾無此<md:KR4d0365_SBCK_013-22b>¶一遭遇已矣¶
經營十日苦無舟惨惨椎心淚血流漁父疑為神物遣
相¶逢楊子大江頭¶
　　　紿北難¶
　　自至鎮江即謀船不可得至二月二十九日方得
<pb:KR4d0365_WYG_018-29b>
　　之喜¶甚是午催過𤓰洲賈餘慶諸人皆渡矣惟予
　　與呉丞相¶在河次得報最遲於是托故以來日同
　　呉丞相渡江幸¶而彼不見疑驅迫稍緩是夕遂逃
　　若非得此一紿從前¶經營皆枉用心惟有死耳豈
　　不痛哉¶
百計經營夜負舟倉皇誰趣渡𤓰洲若非行紿成宵遁
哭<md:KR4d0365_SBCK_013-23a>¶死界河天地愁¶
　　　定變難
<pb:KR4d0365_WYG_018-30a>
　　老兵即踏路之人杜架閣日與之飲顔情甚狎是
　　夜逃¶者十二人二人坐舟猶有十人作一陣走恐
　　出門太冗¶則事易知覺路必過老兵之門於是遣
　　三人先就老兵¶家伺過門同遁忽老兵中變醉不
　　省其妻詰問之欲喚¶四鄰發覺一人亟走報杜架
　　閣亟呼老兵出來直至吾¶前蔵之帳中三人者同
　　時而回老兵酒醒以銀三百星¶係其腰云事至與
　　之遂至二更引路而行是舉垂成㡬¶為老兵老嫗
<pb:KR4d0365_WYG_018-30b>
　　所誤全得杜架閣機警故狙詐之將作敵者<md:KR4d0365_SBCK_013-23b>¶又隨
　　作使耳危哉危哉¶
老兵中變意差池倉卒呼來朽索危若使阿婆真一吼
目¶生隨後悔何追¶
　　　出門難¶
　　元始欵諸宰執於鎮江府惟呉丞相以病不離舟
　　予為¶遁計宿府治一夕即托故還裏河舟中彼亦
　　不之疑予¶遂於河近得沈頤家坐卧初彼分遣諸
<pb:KR4d0365_WYG_018-31a>
　　酋監諸宰執從¶予者曰王千戸狼突可惡相隨上
　　下不離頃刻予在沈¶頤家彼亦同卧席前後是夜
　　予醉居停主人復醉王千¶户者伺其寢熟啟門而
　　出使㣲有知覺吾事殆哉<md:KR4d0365_SBCK_013-24a>¶羅刹盈庭夜色寒人家燈火半䦨珊夢回跳出鐵門限
世¶上一重人鬼闗¶
　　　出巷難¶
　　敵遣兵齪巷禁夜不得往來先是有一酋忽入沈
<pb:KR4d0365_WYG_018-31b>
　　頤家¶予問何人劉百户問何職管夜禁問官勾當
　　何如曰官¶燈提照往來從便杜架閣聞之即随劉
　　百戸出強與之¶好已而約為兄弟拉之飲于妓舍
　　杜強劉宿劉俾杜歡¶杜云我随丞相在此夜安置
　　後方可出怕禁夜耳唵送¶爾燈唵送小畨隨着不
　　妨事杜遂約後夕果如約予變¶服色隨杜出諸巷
　　皆不呵問杜至人家漸盡處即以銀<md:KR4d0365_SBCK_013-24b>¶與小畨約之
　　便歸來日候於某所小畨方十五六嵗無¶知於是
<pb:KR4d0365_WYG_018-32a>
　　得遁¶
不時徇鋪路縱横小隊戎衣自出城天假漢児燈一炬
旁¶人只道是官行¶
　　　出隘難¶
　　敵於市井盡處設險以十餘馬欄路予等至隘所
　　馬驚¶意甚恐幸北軍皆睡因得脫¶
袖攜匕首學銜枚横度城闗馬欲猜夜静天昏人影散
北¶軍鼾睡正如雷
<pb:KR4d0365_WYG_018-32b>
　　　候船難<md:KR4d0365_SBCK_013-25a>¶　　予先遣二校坐舟中宻約待予甘露寺下及至船
　　不知¶所在意窘甚交謂船已失約奈何予攜匕首
　　不忍自殘¶甚不得已有投水耳余元慶褰裳涉水
　　尋一二里許方¶得船至各稽首以更生為賀¶
待船三五立江干眼欲穿時夜漸䦨若使長年期不至
江¶流便作汨羅㸔¶
　　　上江難
<pb:KR4d0365_WYG_018-33a>
　　予既登舟意泝流直上他無事矣乃不知江岸皆
　　北船¶迷亘數十里鳴梆唱更氣燄甚盛吾船不得
　　已皆從北¶船邉經過幸而無問者至七里江忽有
　　巡者喝云是何<md:KR4d0365_SBCK_013-25b>¶船梢答以河魨船巡者大呼云歹
　　船歹者北以是名反¶側姧細之稱廵者欲經船前
　　適潮退閣淺不能至是時¶舟中皆流汗其不來僥
　　倖耳¶
䝉衝兩岸夾長川鼠伏孤篷掉向前七里江邉驚一喝
<pb:KR4d0365_WYG_018-33b>
天¶教潮退閣巡船¶
　　　得風難¶
　　予方為七里廵船所驚忽有聲如人哨齒甚清麗
　　船梢¶立船頭拜且禱曰神道來送問何神曰江河
　　田相公也¶即得順風送上¶
空中哨響到孤篷盡道江河田相公神道自來扶正直
中<md:KR4d0365_SBCK_013-26a>¶流半夜一帆風¶
　　　望城難
<pb:KR4d0365_WYG_018-34a>
　　初得順風意五更可達真州城下風良久遂静天
　　明尚¶隔真州二十餘里深恐敵船自後追躡又懼
　　有哨騎在¶淮岸一時憂迫不可言在舟之人盡力
　　摇槳撐篙可牽¶處㳂岸拽䌫然心急而力不逮既
　　望見城又不克進甚¶矣脫虎口之難¶
自來百里半九十望見城頭路愈長薄命只愁追者至
人¶人摇槳渡滄浪¶
　　　上岸難<md:KR4d0365_SBCK_013-26b>¶
<pb:KR4d0365_WYG_018-34b>
　　真州濠與江通然潮長舟方可到城是日泊五里
　　遂上¶岸城外荒凉寂無人影四平如掌一無闗防
　　幸而及城¶門無他慮當行路時盻盻回首惟恐有
　　追騎之猝至既¶入城門聞昨日早晨哨馬正到五
　　里頭時三月朔云¶
岸行五里入真州城外荒荒鬼也愁忽聴路人嗟嘆説
昨¶朝哨馬到江頭¶
　　　入城難
<pb:KR4d0365_WYG_018-35a>
　　既至真州城下問者羣望告以文丞相在鎮江走
　　脫徑¶來投奔城子諸將校皆出即延入城苗守迎
　　見語國事¶移時感憤流涕即欵之州治中住清邉
　　堂然後從者之<md:KR4d0365_SBCK_013-27a>¶始至也引至直司捜身上軍器既
　　知無他然後見信其¶闗防之嚴宻如此向使恐疑
　　横於胸中閉門不受天地¶茫茫何所歸嘻危哉¶
輕身漂泊入鑾江太守欣然為避堂若使閉城呼不應
人¶間生死路茫茫
<pb:KR4d0365_WYG_018-35b>
　　　真州雜感¶
　　予既脫虎口至真州喜幸感嘆靡所不有各係之
　　以七¶言自正月二十羈縻北營至二月二十九一
　　夜京口得¶脫首尾恰四十日一入真州忽見大宋
　　衣冠如流浪人¶乍歸故鄉不意重覩天日至此<md:KR4d0365_SBCK_013-27b>¶四十羲娥落虎狼今朝騎馬入真陽山川莫道非吾土
一¶見衣冠是故鄉¶
　　予入真州聚觀者夾道如堵東坡云被天津橋上
<pb:KR4d0365_WYG_018-36a>
　　人看¶殺久無此境界矣¶
聚觀夾道捲紅樓奪得南朝一狀頭將謂燕人騎屋㸔
而¶今馬首向真州¶
　　京口船與梢人北人皆有籍予所得船乃並縁北
　　船販¶私鹽者船與二水手皆籍所不及予是以得
　　濟豈非天¶哉¶
賣却私鹽一舸回天教壯士果安排子胥流向江南去
我<md:KR4d0365_SBCK_013-28a>¶獨倉皇夜走淮
<pb:KR4d0365_WYG_018-36b>
　　予以夜遁北人來早方覺而吾已在汶上矣¶
便把長江作界河負舟半夜泝煙波明朝方覺田文去
追¶騎如雲可奈何¶
　　予逃之明日北人大索民間累南人甚多然予逝
　　矣不¶可得矣¶
十二男兒夜出闗曉來到處捉南冠博浪力士猶難覔
要¶覔張良更是難¶
　　三月朔旦予在真州城内賈餘慶在𤓰洲皆淮境
<pb:KR4d0365_WYG_018-37a>
　　也而¶南北分焉哀哉<md:KR4d0365_SBCK_013-28b>¶我作朱金沙上游諸君冠盖渡𤓰洲淮雲一片不相隔
南¶北死生分路頭¶
　　諸宰執自京城陷後無復逺畧北人之驅去皆俯
　　首從¶之莫有謀自拔者予犯死逃歸萬一有及國
　　事志亦烈¶矣¶
公卿北去共低眉世事興亡付不知不是謀歸全趙璧
東¶南那箇是男兒
<pb:KR4d0365_WYG_018-37b>
　　　天下趙¶
　　予至真苖守再成為予言近有樵人破一樹樹中
　　有生¶成三字曰天下趙亟取木視之果然木一丈
　　二尺圍其<md:KR4d0365_SBCK_013-29a>¶字青而深半樹觧揚州半樹留真州三
　　字瞭然不可磨¶也以此知我朝中興天必將全復
　　故疆真州號迎鑾藝¶祖發迹於此非在天之靈所
　　為乎¶
皇王著姓復炎圗此是中興受命符獨向迎鑾呈瑞字
<pb:KR4d0365_WYG_018-38a>
為¶言藝祖有靈無¶
　　　議糾合兩淮復興¶
　　予至真州守將苖再成不知朝信於是數月矣問
　　予京¶師事慷慨激烈不覺流涕已而諸將校諸幕
　　皆來俱憤¶極不自堪兩淮兵力足以復興惜天使
　　李公怯不敢進¶而夏老與淮東薄有嫌隙不得合
　　從得丞相來通兩淮<md:KR4d0365_SBCK_013-29b>¶脉絡不出一月連兵大舉先
　　去敵巢之在淮者江南可¶傳檄定也予問苖守計
<pb:KR4d0365_WYG_018-38b>
　　安出苖云先約夏老以兵出江¶邉如向建康之狀
　　以牽制之此則以通泰軍義打灣頭¶以髙郵淮安
　　寳應軍義打楊子橋以揚州大軍向𤓰洲¶某與趙
　　刺史孟綿以舟師直擣鎮江並同日舉彼不能¶相
　　救灣頭楊子橋皆㳂江脆兵守之且怨彼王師至
　　即¶下聚而攻𤓰洲之三面再成則自江中一面薄
　　之雖有¶智者不能為之謀此策既就然後淮東軍
　　至京口淮西¶軍入金城彼在兩浙無路得出其帥
<pb:KR4d0365_WYG_018-39a>
　　可生致也予喜不¶自制不圗中興機㑹在此即作
　　李公書次作夏老書苖<md:KR4d0365_SBCK_013-30a>¶各以覆帖副之及欲予致
　　書戎帥及諸郡并曰此意予¶已作朱渙姜才䝉亨
　　等書諸郡將以次發時與議者皆¶踴躍有謂李不
　　能自拔者又有謂朱渙姜才各做起來¶李不自由
　　者又有謂李恨不得脫重負何幸有重臣輔¶之予
　　既遣書盻盻焉望報天之欲平治天下則吾言庶¶
　　幾不枘鑿乎
<pb:KR4d0365_WYG_018-39b>
清邉堂上老將軍南望天家雨濕巾為道兩淮兵定出
相¶公同作㰱盟人¶
揚州兵了約廬州某向𤓰洲某鷺洲直下南徐侯自管
皇¶親刺史統千舟<md:KR4d0365_SBCK_013-30b>¶南八空歸唐壘陷包胥一出楚疆還而今廟社存亡決
只¶㸔元戎進退間¶
　　　出真州¶
　　予既為李制所逐出真州艱難萬狀不可殫紀痛
<pb:KR4d0365_WYG_018-40a>
　　哉¶
　　予至真州第三日苖守約云早食後㸔城子予欣
　　然諾¶之有頃陸都統來導予至小西門城上閑看
　　未幾王都¶統至迤𨓦出城外王忽云有人在揚州
　　供得丞相不好¶出制司小引視之乃脫回人供營
　　中所見云有一丞相¶差往真州賺城王執右語不
　　使予見予方歎惋間二都¶統忽鞭馬入城小西門
　　閉矣不復得入彷徨城外不知<md:KR4d0365_SBCK_013-31a>¶死所
<pb:KR4d0365_WYG_018-40b>
早約戎装去㸔城聮鑣壕上嘆風塵誰知闗出西門外
憔¶悴世間無告人¶
　　制使遣一提舉官至真州疑予為敵用苗守貳於
　　予云¶决無宰相得脫之理縱得脫亦無十二人得
　　同來之理¶何不以矢石撃之乃開城門放之使入
　　意使苗守殺予¶以自明哀哉¶
揚州昨夜有人來誤把忠良按劍猜怪道使君無見觧
城¶門前日不應開
<pb:KR4d0365_WYG_018-41a>
　　制使欲殺我苖守不能決將信將疑而憐之之意
　　多也<md:KR4d0365_SBCK_013-31b>¶瓊花堂上意茫然志士忠臣淚徹泉賴有使君知義者
人¶方欲殺我猶憐¶
　　予幸脫身至真州即議糾帥兩淮以圗恢復制使
　　乃疑¶予為敵用欲見殺江南與敵營皆知予為忠
　　義而兩淮¶不予信予平生仕宦聲迹比比不曽至
　　淮天地茫茫與¶誰語哉
<pb:KR4d0365_WYG_018-41b>
秦庭痛哭血成川翻訝中行背可鞭南北共知忠義苦
平¶生只少兩淮縁¶
　　予少時曽遊真州至是十八年矣初望糾合復興
　　為國¶家辦大事乃不為制臣所容天乎哀哉<md:KR4d0365_SBCK_013-32a>¶一别迎鑾十八秋重來意氣落旄頭平山老子不収拾
南¶望端門淚雨流¶
　　始見制臣小引偹脫回人朱七二等供云有一丞
　　相往¶真州賺城予頗疑北有智數見予逃後遣人
<pb:KR4d0365_WYG_018-42a>
　　詐入揚州¶供吐以行反間既而思之揚州遣提舉
　　官來真州見害¶乃三月初二日午前發予以二月
　　晦夕逃朔旦敵方覺¶然不知走何處是日便遣人
　　詐入揚州殆無此理看來¶只是吾書與苗守覆帖
　　初二日早到制使不暇深省一¶槩以為姧細而欲
　　殺之哀哉何不審之甚乎¶
天地沉沉夜泝舟鬼神未覺走何州明朝遣問應無是
莫<md:KR4d0365_SBCK_013-32b>¶恐元戎逐客不
<pb:KR4d0365_WYG_018-42b>
　　予在門外久之忽有二人來曰義兵頭目張路分
　　徐路¶分也予告以故二人云安撫傳語差某二人
　　來送看相¶公去那裏予云必不得已惟有去揚州
　　見李相公路分¶云安撫謂淮東不可往予謂夏老
　　素不識且淮西無歸¶路予委命於天只往揚州二
　　路分云且行且行良久有¶五十人弓箭刀劍來隨
　　二路分騎馬以二馬從予予與¶杜架閣連轡而發¶
人人争勸走淮西莫犯翁翁按劍疑我問平山堂下路
<pb:KR4d0365_WYG_018-43a>
忠¶臣見詘有天知<md:KR4d0365_SBCK_013-33a>¶　　予在小西門外皇皇無告同行杜架閣仰天呼號
　　㡬赴¶壕死從者皆無人色莫知所為予進不得入
　　城城外不¶測有兵露立荒坰又乏飲食予心自念
　　豈予死於是乎¶為之踟蹰心膂如割後得二路分
　　從行苖守又遣衣被¶包複等來還遂之揚州是日
　　上已日也¶
千金犯險脫羈囚誰料南冠反見仇記取小西門外事
<pb:KR4d0365_WYG_018-43b>
年¶年上已哭江頭¶
　　二路分引予行数里猶望見真州城五十兵忽齪
　　刀於¶野駐足不行予自後至二路分請下馬云有
　　事商量景色¶可駭予下馬問云商量何事云行幾
　　步行稍逺又云且<md:KR4d0365_SBCK_013-33b>¶坐且坐予意其殺我於此矣與
　　之立談二路分云今日¶之事非苗安撫意乃制使
　　遣人欲殺丞相安撫不忍加¶害故遣某二人來送
　　行今欲何往予云只往揚州更何¶往彼云揚州殺
<pb:KR4d0365_WYG_018-44a>
　　丞相奈何曰莫管信命去二路分云安¶撫今送往
　　淮西予云淮西對建康太平池州江州皆敵¶所在
　　無路可歸只欲見李制使若能信我尚欲連兵以¶
　　圗恢復否則即從通州路道海還闕二路分云李
　　制使¶已不容不如只在諸山寨中少避予云做什
　　麽合煞生¶則生死則死决於揚州城下耳二路分
　　云安撫見辦船¶在岸下丞相從江行或歸南歸北
　　皆可予驚曰是何言<md:KR4d0365_SBCK_013-34a>¶歟如此則安撫亦疑我矣二
<pb:KR4d0365_WYG_018-44b>
　　路分見予辭真確乃云安¶撫亦疑信之間令某二
　　人便宜從事某見相公一箇恁¶麽人口口是忠臣
　　某如何敢殺相公既真箇去揚州則某¶等部送去
　　乃知苖守亦主張不過實使二路分覘予語¶言趍
　　向而後為之處使一時應酬不當被害原野誰復¶
　　知之痛哉痛哉時舉所攜銀一百五十兩與五十
　　兵且¶許以至揚州又與十兩二路分則許以分賜
　　金百兩遂¶行
<pb:KR4d0365_WYG_018-45a>
荒郊下馬問何之死活元來任便宜不是白兵生眼孔
一¶團寃血有誰知<md:KR4d0365_SBCK_013-34b>¶　　二路分既信予忠義與予中路言真州備判司行
　　下有¶安民牓云文相公已從小西門外押出州界
　　去訖為之¶嗟嘆不已嗚呼予之不幸乃至於斯其
　　不死於兵豈非¶天哉¶
戎衣嘖嘖嘆忠臣為說城頭不識人押出相公州界去
真¶州城裏牓安民
<pb:KR4d0365_WYG_018-45b>
　　杜架閣㡬赴壕以救免一行人皆謂當死於真州
　　城下¶矣後得二路分送行惟恐有敵哨追之危哉
　　危哉¶
有客倉皇欲赴壕一行性命等鴻毛白兵送我揚州去
惟¶恐北軍來捉逃<md:KR4d0365_SBCK_013-35a>¶　　二路分所引路乃淮西路既見予堅欲往揚州遂
　　復取¶揚州路時天色漸晚張弓挾矢一路甚憂疑
　　指某處𤓰洲¶也又前某處楊子橋也相距不逺既
<pb:KR4d0365_WYG_018-46a>
　　暮所行皆敵境惟¶恐彼遣人伏路上寂如銜枚使
　　所過彼有数騎在焉吾¶等不可逃矣¶
𤓰洲相望隔山椒煙樹光中楊子橋夜静銜枚莫輕語
草¶間惟恐有鴟鴞¶
　　是日行至暮二路分先辭只留二十人送揚州二
　　十人¶者又行十數里勒取白金亦辭去不可挽揚
　　州有販鬻¶者以馬載物夜竊行於途曰馬垜子二
　　十人者但令隨<md:KR4d0365_SBCK_013-35b>¶馬垜子即至揚州西門予一行如
<pb:KR4d0365_WYG_018-46b>
　　盲悵悵然行嗚呼客¶路之危難如此¶
真州送駿已回城暗裏依隨馬垜行一陣西州三十里
摘¶星樓下打初更¶
　　　至揚州¶
　　予至揚州城下進退維谷其傍徨狼狽之狀以詩
　　志其¶槩
　　予夜行銜枚至揚州西門憊甚有三十郎廟僅存
　　墻¶堦屋無矣一行人皆枕藉於地時已三鼓風寒
<pb:KR4d0365_WYG_018-47a>
　　露濕悽¶苦不可道¶
此廟何神三十郎問郎行客忒琅璫荒堦枕藉無人問
風<md:KR4d0365_SBCK_013-36a>¶露滿堂清夜長¶
　　揚州城中打四更一行人遂入近城西門坐漫地
　　上候¶啟門者無慮百數城上問何人從他人應答
　　予等莫敢¶語恐聲音不同即眼生隨後¶
譙鼓鼕鼕入四更行行三五入西城隔壕喝問無人應
怕¶恐人來捉眼生
<pb:KR4d0365_WYG_018-47b>
　　予出真州實無所往不得已趨揚州猶兾制臣之
　　或見¶諒也既至城下風露凄然聞鼓角有殺伐聲
　　傍徨無以¶處¶
悵悵乾坤靡所之平山風露夜何其翁翁豈有甘心事
何<md:KR4d0365_SBCK_013-36b>¶故髙樓鼓角悲¶
　　制臣之命真州也欲見殺若叩揚州門恐以矢石
　　相加¶城外去楊子橋甚近不測又有哨進退不可¶
城上兠鍪按劍看四郊㳺騎遶團團平生不觧楊朱泣
<pb:KR4d0365_WYG_018-48a>
到¶此方知進退難¶
　　杜架閣以為制臣欲殺我不如早尋一所逃哨一
　　日却¶夜趨髙郵求至通州渡海歸江南或見二王
　　伸報國之¶志徒死城下無益¶
吾戴吾頭向廣陵仰天無告可憐生争如負命投東海
猶¶㑹乘風近玉京<md:KR4d0365_SBCK_013-37a>¶　　金路分謂出門便是哨五六百里而後至通州何
　　以能¶逹與其為此受苦而死不如死於揚州城下
<pb:KR4d0365_WYG_018-48b>
　　不失為死¶於南且猶意使臣之或者不殺也¶
海雲渺渺楚天頭滿路烟塵不自由若使一朝俘上去
不¶如制命死揚州¶
　　予方未知所進退余元慶引一賣柴人至云相公
　　有福¶相公有福問能導至髙沙否曰能曰何處可
　　暫避一日¶曰儂家可曰此去幾里曰二三十里曰
　　有哨否曰數日¶不一至曰今日哨至如何曰看福
　　如何耳
<pb:KR4d0365_WYG_018-49a>
路傍邂逅賣柴人為說髙沙可問津此去儂家三十里
山<md:KR4d0365_SBCK_013-37b>¶坳聊可避風塵¶
　　予從金之說恐制臣見殺從杜之說恐北騎見捕
　　莫知¶所决時曉色漸分去数步則金一邉來牽住
　　回数步則¶杜一邉又來拖行事之難從違未有如
　　此之甚者¶
且行且止正依違髣髴長空曙影㣲從者倉皇心緒急
各¶持議論泣牽衣
<pb:KR4d0365_WYG_018-49b>
　　同行通十二人行止未决余元慶李茂呉亮蕭發
　　遽生¶叛心所懐白金各一百五十星上下竟攜以
　　走¶
問誰攫去槖中金僮僕雙雙不可尋折節從今交國士
死¶生一片嵗寒心<md:KR4d0365_SBCK_013-38a>¶　　予危急中隨行四人背負而逃外既顛隮内又饑
　　困行¶数十步喘甚不能進倒荒草中扶起又行如
　　此数十而¶天曉矣
<pb:KR4d0365_WYG_018-50a>
顛崖一陷落千尋奴僕偏生負主心饑火相煎疲欲絶
滿¶山荒草晚沉沉¶
　　予不得已去揚州城下隨賣柴人趍其家而天色
　　漸明¶行不能進至十五里頭半山有土圍一所舊
　　是民居毁¶蕩之餘無椽瓦其間馬糞堆積時惟恐
　　敵有望髙者見¶一隊人行即來追逐只得入此土
　　圍中暫避為謀拙甚¶聴死生於天矣<md:KR4d0365_SBCK_013-38b>¶戴星欲赴野人家曙色紛紛路愈賖倉卒只從山半住
<pb:KR4d0365_WYG_018-50b>
頽¶垣上有白雲遮¶
　　既入土圍中四山閴然無一人影時無米可飯有
　　米亦¶無煙火可炊懐金無救也哀哉¶
路逢敗屋作鷄棲白屋荒荒鬼哭悲袖有金錢無米糴
假¶饒有米亦無炊¶
　　土圍糞穢不可避但掃净數尺地以所攜衣服貼
　　襯地¶面睡起復坐坐起復睡日長難過情緒奄奄
　　哀哉
<pb:KR4d0365_WYG_018-51a>
掃退蜣蜋枕敗墻一朝何止九回腸睡餘捫虱沉沉坐
偏¶覺人間白日長<md:KR4d0365_SBCK_013-39a>¶　　北軍惟午前出哨午後各歸若是日起程至午後
　　懽曰¶今日得命矣忽聞人聲喧啾甚自壁窺之乃
　　敵騎数千¶自東而西於是追咎不死於揚州城下
　　而被捉於此苦¶矣苦矣時大風忽起黑雲暴興数
　　㸃㣲雨下山色昏㝠¶若有神功來救助也¶
飄零無緒嘆途窮搔首踟蹰日已中何處大聲似潮泝
<pb:KR4d0365_WYG_018-51b>
黑¶雲驟起滿山風¶
　　数千騎隨山而行正從土圍後過一行人無復人
　　色傍¶壁深坐恐門外得見若一騎入來即無噍類
　　矣時門前¶馬足與箭筒之聲厯落在耳只隔一壁
　　幸而風雨大作<md:KR4d0365_SBCK_013-39b>¶騎兵徑去危哉危哉哀哉哀哉¶
晝䦨萬騎忽東行䑕伏荒村命羽輕隔壁但聞風雨過
人¶人顧影賀更生¶
　　予與杜架閣及金應張慶夏仲吕武王青鄒㨗共
<pb:KR4d0365_WYG_018-52a>
　　八人¶在土圍中時已過午謂哨不來山下一里有
　　古廟廟中¶有丐婦居之廟前有井遂遣吕武鄒㨗
　　下山汲水意或¶可以得米菜少救饑餓不料哨至
　　二人首被獲二人觧¶所腰白金近三百两悉以與
　　之敵受金得不殺及哨過¶二人方回相向哀泣又
　　幸性命之茍全¶
青衣山下汲荒泉道遇腥風走不前向晚歸來號且哭
游<md:KR4d0365_SBCK_013-40a>¶軍只為觧腰纒
<pb:KR4d0365_WYG_018-52b>
　　早從賣柴人行不能前遂至於土圍中約賣柴人
　　入城¶糴米救性命云不奈何忍飢一日城中衙晡
　　後方開門¶米至則黄昏矣是日敵數百騎薄西城
　　於是門不開賣¶柴人竟不得出予等饑窘失措又
　　以土圍中露天不可¶睡卧於是下山投古廟中與
　　丐婦人同居焉¶
眼穿只候賣柴回今日堡城門不開糴米已無消息至
黄¶昏惆悵下山來
<pb:KR4d0365_WYG_018-53a>
　　既至廟中坐未定忽有人擕梃至良久三四人陸
　　續来¶吾意不免矣乃知其人自城中來夜討柴來
　　早入城赴<md:KR4d0365_SBCK_013-40b>¶賣無惡意也數人煑糁羮出其餘以遺
　　我有未冠者一¶夕於庭中燒火照明諸樵亦不睡
　　予等且困且睡是不¶可言¶
既投古廟覔藜羮三五樵夫不識名僮子似知予夢惡
生¶柴燒火到天明¶
　　予等飢甚樵者飲食輙乞其餘破廟何所風露淒
<pb:KR4d0365_WYG_018-53b>
　　然僅¶存一身猶不自保哀哉¶
苦作江頭乞食翁一層破廟五更風眼前境界身何許
始¶悟人間萬法空¶
　　予見諸樵夫幸而可與語吿以患難厚許之使導
　　<md:KR4d0365_SBCK_013-41a>¶往髙沙賴其欣然見從謂此處不是髙沙路方駐
　　堡城北門¶賈家庒少駐一日却為入城糴米買肉
　　以救兩日之饑¶又僱馬辦乾粮以備行役於是五
　　更隨諸樵夫往焉時¶樵夫知予無聊又有所擕使
<pb:KR4d0365_WYG_018-54a>
　　&KR0943;不肖心得財豈不多於¶所許淮人依本分感激
　　豈亦有天意行其間乎¶
樵夫偏念客途長肻向城中為裹糧晚指髙沙移處泊
司¶徒廟下賈家庒¶
　　　賈家庒¶
　　予初五日隨三樵夫黎明至賈家庒止土圍中卧
　　近糞¶壤風露淒然時枵腹已經兩夕一日半懇三
　　樵夫入城<md:KR4d0365_SBCK_013-41b>¶糴米買肉至午而得食是夜僱馬趍髙沙
<pb:KR4d0365_WYG_018-54b>
行邊無鳥雀卧處有腥臊露打鬚眉硬風捜顴頰髙流
離¶外顛沛饑渴内煎熬多少偷生者孤臣嘆所遭¶
　　　揚州地分官¶
　　初五至晚地分官五騎咆哮而來揮刀欲撃人凶
　　燄甚¶於冦亟出濡沫方免毒手急令離地分去告
　　以入城云¶入城必被殺幸而脫北方之難不意困
　　折於我土地天¶地雖大無所容身哀哉¶
五騎馳來號徼巡咆哮按劍一何嗔金錢買命方無語
<pb:KR4d0365_WYG_018-55a>
何¶必豺狼罵北人<md:KR4d0365_SBCK_013-42a>¶便當縞素駕戎車畏賊何當畏虎如看取摘星樓咫尺
可¶憐城下哭包胥¶
　　　思則堂先生¶
　　初四日予在桂公塘北騎数千東行莫知其故賈
　　家庒¶有樵夫云昨夜敵營甘泉西去城四十里有
　　白鬚老子¶設青罣罳飯於救生寺竈前稱南朝相
　　公問其何如曰¶面大而體肥以意逆之則堂家先
<pb:KR4d0365_WYG_018-55b>
　　生也因知昨日敵驅¶奉使北去與其所掠老小輜
　　重偕行予雖不免顛踣道¶路較諸先生不以彼易
　　此也先生嘗云某四十規行矩¶步今日乃有此厄
　　流涕二十八字<md:KR4d0365_SBCK_013-42b>¶白鬚老子宿招提香積厨邉供晩炊借問魚羮何處少
北¶風安得似南枝¶
　　　髙沙道中¶
　　予僱騎夜趍髙沙越四十里至板橋迷失道一夕
<pb:KR4d0365_WYG_018-56a>
　　行田¶畈中不知東西風露滿身人馬飢乏旦行霧
　　中不相辨¶須㬰四山漸眀忽隠隠見北騎道有竹
　　林亟入避須臾¶二十餘騎遶林呼噪虞候張慶右
　　眼内中一箭項中二刀¶割其髻裸於地帳兵王青
　　縛去杜架閣與金應林中被¶獲出所擕黄金賂邏
　　者得免予蔵處距杜架閣不逺北¶馬入林過吾傍
　　三四皆不見不自意得全僕夫鄒㨗卧<md:KR4d0365_SBCK_013-43a>¶叢篠下馬
　　過踏其足流血縂轄吕武親隨夏仲散避他¶所是
<pb:KR4d0365_WYG_018-56b>
　　役也予自分必死當其急時萬竅怒號雜亂人聲¶
　　敵倉卒不盡得疑有神明相之馬既去聞其有焚
　　林之¶謀亟趍對山復尋叢篁以自蔽既不識路又
　　乏糧食人¶生窮蹙無以加此未幾吕武報敵騎已
　　還灣頭又如路¶邉鮎魚埧傳聞不盡信然他無活
　　策黽勉趍去僥倖萬¶一倉皇匍匐不能行先是自
　　揚州來有引路三人牽馬¶三人至是或執或逃僅
　　存其二二人出於無聊各操梃¶相隨有無禮之志
<pb:KR4d0365_WYG_018-57a>
　　逡巡行路無可奈何至晩西忽遇樵¶者数人如佛
　　下降偶得一籮以繩維之坐於籮中雇夫六<md:KR4d0365_SBCK_013-43b>¶人更
　　迭負送馳至髙郵城西天已曉不得渡常恐追騎¶
　　之奄至也宿陳氏店以茅覆地忍饑而卧黎明過
　　渡而¶心始安痛定思痛其涕如雨¶
三月初五日索馬平山邉疾馳趍髙沙如走阪上圎夜
行¶二百里望望無人煙迷途呼不應如在盤中旋昏霧
腥且¶濕怒飈狂欲顛流澌在鬚髪塵沬滿櫜鞬紅日髙
<pb:KR4d0365_WYG_018-57b>
十丈方¶辨山與川冦行疾如鬼忽在林之巔誰家苦竹
園其葉青¶戔戔倉皇伏幽篠生死信天縁鐵騎俄四合
鳥落無虛弦¶遶林勢奔軼動地聲喧闐霜蹄破叢翳出
入相貫穿既無¶遁形術又非縮地仙猛虎驅羣羊兎魚
落蹄筌一吏射中<md:KR4d0365_SBCK_013-44a>¶目頸血僅可濺一𨽻縳上馬無路脫
糾纒一厮躪其足吞¶聲以自全一賓與一從買命得金
錢一伻與一校幸不逢¶戈鋋嗟予何薄命寄身空且懸
蕭蕭数竹側往來度飛韉¶逰鋒㡬及膚怒興空握拳跬
<pb:KR4d0365_WYG_018-58a>
步偶不見殘息忽復延當其¶蹙迫時大風起四邉意者
相其間神物來蜿蜒更生不自¶意如病乍得痊須臾傳
火攻燃眉復相煎一行輙一跌奔¶命度平田幽篁便自
托仰天坐且眠晴曦正當晝焦腸火¶生咽斷罌吸勺水
天降甘露鮮青山為我屋白雲為我椽¶彼草何荒荒彼
水何潺潺首陽既無食隂陵不可前便如¶失目魚一似
無足蚿不見道傍骨委積萬有千魂魄親蠅蚋<md:KR4d0365_SBCK_013-44b>¶膏脂飽
烏鳶使我先朝露其事亦復然丈夫竟如此吁嗟¶彼蒼
<pb:KR4d0365_WYG_018-58b>
天古人擇所安肯蹈不測淵奈何以遺體糞土同棄¶捐
初學蘇子卿終慕魯仲連為我王室故持此金石堅自¶
古皆有死義不汚腥膻求仁而得仁寜願溝壑填秦客
載¶張祿呉人納伍員季布走在魯樊期托於燕國士急
人病¶倜儻何拘攣彼人莫我知此恨付重泉鵲聲從何
來忽有¶吉語傳此去三五里古道方平平行人漸復出
哨馬覺已¶還回首下山阿七人相牽連東野御已窮而
復加之鞭跰¶足如移山擕持姑勉旃行行重狼顧常恐
<pb:KR4d0365_WYG_018-59a>
追騎先揚州二¶㳺手面目輕且儇自言同脫虜波波口
流涎白日各持挺<md:KR4d0365_SBCK_013-45a>¶其來何翩翩奴輩殊無聊似欲為鷹
鸇逡巡不得避黙黙¶同寒蟬道逢採樵子中流得舟船
竹畚當安車六夫共赬¶肩四肢與百骸屈曲如桮棬路
人心為惻從者皆涕漣星¶奔不可止暮逹城西阡飢卧
野人廬藉草為針氊詰朝從¶東渡始覺安且便人生豈
無難此難何迍邅重險復重險¶今年定何年聖世基岱
嶽皇風煽垓埏中興奮王業日月¶光重宣報國臣有志
<pb:KR4d0365_WYG_018-59b>
悔往不可前臣苦不如死一死尚可¶憐堂上太夫人鬢
髪今猶𤣥江南昔卜宅嶺右今受㕓首¶丘義皇皇倚門
望惓惓波濤避江介風雨行淮堧北海轉¶萬折南洋泝
孤騫周游大夫蠡放浪太史遷倘復㳺吾盤<md:KR4d0365_SBCK_013-45b>¶終當畊我
綿夫人生於世致命各有權慷慨為烈士從容¶為聖賢
稽首望南拜著此泣血篇百年尚哀痛敢謂事已¶遄¶
　　敵以髙郵米贍濟維揚故自灣頭夜道騎截諸津
　　鮎¶魚埧其一予是夜若非迷途四更可逹埧所當
<pb:KR4d0365_WYG_018-60a>
　　一網¶無遺乃知一夕倉皇失道亦若有鬼神鼓動
　　於其間¶顛沛之餘雖幸不死何辜至此極也¶
　　　至髙沙¶
　　予倉皇至髙沙驚魂靡定回思初四土圍中初五
　　竹林¶裏幾死於是使果不免委骨草莽誰復知之<md:KR4d0365_SBCK_013-46a>¶江南自好築金䑓何事風花墮向淮若使兩遭豺虎手
而¶今玉也有誰埋¶
　　予至髙沙姧細之禁甚嚴時予以籮為轎見者憐
<pb:KR4d0365_WYG_018-60b>
　　之又¶張慶血流滿面衣衫皆汚人皆知其為遇冦
　　不復以姧¶細疑然聞制使有文字報諸郡有以丞
　　相來賺城令覺¶察闗防於是不敢入城急買舟去¶
　　　發髙沙¶
曉發髙沙卧一航平沙漠漠水茫茫舟人為指荒烟㟁
南¶北今年幾戰塲¶
　　平淮千里莽為丘墟自出髙沙滿目空䁧髙郵水
　　與灣<md:KR4d0365_SBCK_013-46b>¶頭通下海陵入射陽過漣水皆其路也二月
<pb:KR4d0365_WYG_018-61a>
　　六日城子¶河一戰我師大㨗人指某處是戰塲¶
城子河邉委亂尸河隂血肉更稀㣲大行南北燕山外
多¶少逰魂逐馬蹄¶
　　自至城子河積尸盈野水中流尸無数臭穢不可
　　當上¶下㡬二十里無間斷乃敵以二月六日載奉
　　使栁岳洪¶雷震併輜重俱北稽家莊撃其前髙郵
　　撃其腰敵大䘮¶敗栁岳死焉洪雷震今在髙郵見
　　說敵入江淮惟此戰¶我師大勝
<pb:KR4d0365_WYG_018-61b>
一日經行白骨堆中流失柂為心摧海陵棹子長狼顧
水<md:KR4d0365_SBCK_013-47a>¶有船來步馬來¶
　　是日經行戰塲四顧閴然棹人心恙長恐灣頭有
　　人出¶來又恐岸上有馬來趕正荒急間偶然柂拆
　　整柂良久¶危哉險哉¶
小泊稽莊月正弦莊官驚問是何船今朝哨馬灣頭出
正¶在青山大路邉¶
　　自髙郵至稽家莊方有一團人家以水為寨統制
<pb:KR4d0365_WYG_018-62a>
　　官稽¶聳其子徳潤詣鄉舉其姪昌其館客莆田人
　　林希驥字¶千里林孔時字願學皆銳意於事功者
　　稽設醴甚至云¶今早報灣頭馬出到城子河邉不
　　與之相遇公福人也<md:KR4d0365_SBCK_013-47b>¶為之嗟嘆不置願學同徳潤
　　送予至泰州¶
　　　稽莊即事¶
乃心王室故日夜莽南征蹈險寜追悔懐忠莫見明鴈
聲¶連水逺山色與天平枉作窮途哭男兒付死生
<pb:KR4d0365_WYG_018-62b>
　　　泰州¶
　　予至海陵問程趍通州凡三百里河道北與寇出
　　没其¶間真畏途也¶
羈臣家萬里天日鑒孤忠心在坤維外身㳺坎窞中長
淮¶行不斷苦海望無窮晚鵲傳佳耗通州路已通¶
　　　卜神<md:KR4d0365_SBCK_013-48a>¶通州三百里茅葦也還無鐵騎虎出没山鼯鬼嘯呼王
陽¶懐畏道阮籍淚窮途人物中興骨神明為國扶
<pb:KR4d0365_WYG_018-63a>
　　　旅懐¶
北去通州號畏途固應孝子為回車海陵若也容羈客
䞉¶買菰蒲且寄居¶
天地雖寛靡所容長淮誰是主人翁江南父老還相念
只¶欠一帆東海風¶
昨夜分明夢到家飄䬙依舊客天涯故園門掩東風老
無¶限杜鵑啼落花¶
　　　懐則堂實堂<md:KR4d0365_SBCK_013-48b>¶
<pb:KR4d0365_WYG_018-63b>
　　二先生於予厚予之惓惓於二先生知二先生亦
　　惓惓¶於予也¶
白頭北使駕雙韉沙濶天長淚曉煙中夜想應發深省
故¶人南去地行仙¶
　　　貴卿¶
　　貴卿與余同患難自二月晦至今日無日不與死
　　為鄰¶平生交㳺舉目何在貴卿真吾異姓兄弟也¶
天髙併地迥與子獨牢愁初作燕齊客今為淮海逰半
<pb:KR4d0365_WYG_018-64a>
生¶誰俯仰一死共沉浮我視君年長相看此恵州(恵州/予弟)
(璧/也)¶
　　　憶太夫人<md:KR4d0365_SBCK_013-49a>¶三生命孤苦萬里路酸辛屢險不一險無身復有身不
忘¶聖天子幾負太夫人定省今何處新來夢寐頻¶
　　　即事¶
痛哭辭京闕㣲行訪海門久無鷄可聴新有虱堪捫白
髪¶應多長蒼頭少有存但令身未死隨力報乾坤
<pb:KR4d0365_WYG_018-64b>
　　　紀閒¶
九十春光好周流人鬼闗人情輕似土世路險於山俯
仰¶經行處死生談笑間近時最難得旬日海陵閒¶
　　　聲苦¶
萬死奔波落一生飄零淮海命何輕近來學得趙清獻
叫<md:KR4d0365_SBCK_013-49b>¶苦時時数十聲¶
　　　即事¶
船隻時閒鎖城孤日閉闗驚心時有馬極目奈無山去
<pb:KR4d0365_WYG_018-65a>
路¶相傳險行嚢愈覺慳歸心風絮亂無奈一身閒¶
　　　發海陵¶
　　自二月十一日海陵登舟連日候伴問占苦不如
　　意㑹¶通州六校自維揚回有弓箭可仗遂以孤舟
　　於二十一¶日早徑發十里驚傳馬在塘灣亟回晚
　　乃觧䌫前途吉¶凶未可知也¶
自海陵來向海安分明如度鬼門闗若將九折回車看
倦<md:KR4d0365_SBCK_013-50a>¶鳥何年可得還
<pb:KR4d0365_WYG_018-65b>
　　　聞馬¶
　　二十一夜宿白蒲下十里忽五更通州下文字馳
　　舟而¶過報吾舟云馬來馬來於是速張帆去荒迫
　　不可言二十¶三日幸逹城西門鎖外越一日聞吾
　　舟過海安未逺即¶有馬至縣使吾舟遲發一時頃
　　已為囚虜矣危哉¶
過海安來奈若何舟人去後馬臨河若非神物扶忠直
世¶上未應僥倖多
<pb:KR4d0365_WYG_018-66a>
　　　如臯¶
　　如臯縣𨽻有泰州朱省二者受北命為宰率其民
　　桔道<md:KR4d0365_SBCK_013-50b>¶路予不知而過之既有聞為之驚嘆¶
雄狐假虎之林臯河水腥風接海濤行客不知身世險
一¶窓春夢送輕舠¶
　　　聞諜¶
　　予既不為制鉞所容行至通州得諜者云鎮江府
　　走了¶文相公許浦一路有馬來捉聞之悚然為賦
<pb:KR4d0365_WYG_018-66b>
　　此¶
北來追騎滿江濱那更元戎按劍嗔不是神明扶正直
淮¶頭何處可安身¶
　　　哭金路分應¶
　　金應以筆札往來吾門二十年性烈而知義不為
　　下流<md:KR4d0365_SBCK_013-51a>¶去年從予勤王補兩武資今春特授承信郎
　　東南第六¶正將贑州駐劄及予使北轉三官授江
　　南西路兵馬都¶監贑州駐劄予之北行也人情莫
<pb:KR4d0365_WYG_018-67a>
　　不觀望僚從皆散雖¶親僕亦逃去惟應上下相隨
　　更厯險難奔波數千里以¶為當然盖委身以從死
　　生休戚俱為一人者至通州住¶十餘日矣閏月五
　　日忽伏枕命醫三四熱病増劇至十¶一日午氣絶
　　予哭之痛其歛也以隨身衣服其棺如常¶翌日𦵏
　　西門雪窖邉棺之上排七小釘又以一小板片¶覆
　　於七釘之上以為記不敢求備者邉城無主恐貽
　　身¶後之禍異時遇便取其骨歸𦵏廬陵而後死者
<pb:KR4d0365_WYG_018-67b>
　　之目可<md:KR4d0365_SBCK_013-51b>¶閉也傷哉傷哉為賦二詩焚其墓前¶
我為吾君役而從乃主行險夷寜異趣休戚與同情遇
賊¶能無死尋醫劇不生通川一丘土相望淚如傾¶
明朝吾渡海汝魄在它鄉六七年華短三千客路長招
魂¶情黯黯歸骨事茫茫有子應年長平生不汝忘¶¶
　　　懐楊通州¶
江波無奈暮雲隂一片朝宗只此心今日海頭覔船去
始¶知百煉是精金
<pb:KR4d0365_WYG_018-68a>
喚渡江沙眼欲枯羈臣中道落﨑嶇乘船不管千金購
漁<md:KR4d0365_SBCK_013-52a>¶父真成大丈夫¶
范叔西來變姓名綈袍曽感故人情而今未識春風面
傾¶盖江湖話一生¶
仲連義不帝西秦拔宅逃來住海濱我亦東尋烟霧去
扶¶桑影裏看金輪¶
　　　海船¶
　　海船與江船不同自冦難以來從淮入浙者必由
<pb:KR4d0365_WYG_018-68b>
　　海而¶通為孔道也由是海船發盡適三月間方有
　　台州三薑¶船至已為曹大監鎮所雇通州有下文
　　字自定回張少¶保恰予之以一船亦是三月方到
　　岸而予適來楊守遂<md:KR4d0365_SBCK_013-52b>¶以此舟送予與曹大監俱南
　　向使有薑船而無張少保¶一舟予不能行有張少
　　保而無薑船予又無伴不我先¶後適有邂逅殆神
　　施鬼設而至也¶
海上多時斷去舟公來容易渡南州子胥江上逢漁父
<pb:KR4d0365_WYG_018-69a>
莫¶是神明遣汝不¶
　　　發通州¶
　　予萬死一生得至通州幸有海船以濟閏月十七
　　日發¶城下十八日宿石港同行有曹大監鎮兩舟
　　徐新班廣¶夀一舟舟中之人有識予者¶
孤舟漸漸脫長淮星斗當空月照懐今夜分明棲海角
未<md:KR4d0365_SBCK_013-53a>¶應便道是天涯¶
白骨叢中過一春東將入海避風塵姓名變盡形容改
<pb:KR4d0365_WYG_018-69b>
猶¶有天涯相識人¶
淮水淮山阻且長孤臣性命寄何鄉只從海上尋歸路
便¶是當年不死方¶
　　　石港¶
王陽真畏道季路漸知津山鳥喚醒客海風吹黑人乾
坤¶萬里夢烟雨一年春起看扶桑曉紅黄六六鱗¶
　　　賣魚灣¶
　　賣魚灣去石港十五里許是日曹大監膠舟候潮
<pb:KR4d0365_WYG_018-70a>
　　方能<md:KR4d0365_SBCK_013-53b>¶退¶
風起千灣浪潮生萬頃沙春紅堆蟹子晚白結鹽花故
國¶何時訊扁舟到處家狼山青兩㸃極目是天涯¶
　　　即事¶
　　宿賣魚灣海潮至漁人隨潮而上買魚者邀而即
　　之魚¶甚平¶
飄蓬一葉落天涯潮濺青紗日未斜好事官人無勾當
呼¶童上岸買青蝦
<pb:KR4d0365_WYG_018-70b>
　　　北海口¶
　　淮海本東海地於東中云南洋北洋北洋入山東
　　南洋<md:KR4d0365_SBCK_013-54a>¶入江南人趍江南而經北洋者以楊子江中
　　渚沙為北¶所用故經道於北復轉而南盖遼繞数
　　千里云¶
滄海人間别一天只容漁父釣蒼煙而今蜃起樓䑓處
亦¶有北來蕃漢船¶
　　　出海
<pb:KR4d0365_WYG_018-71a>
　　二十一夜宿宋家林泰州界二十二日出海洋極
　　目皆¶水水外惟天大哉觀乎¶
一團蕩漾水晶盤四畔青天作䕶闌著我扁舟了無礙
分¶明便作混淪看¶
水天一色玉空明便似乘槎上太清我愛東坡南海句
兹<md:KR4d0365_SBCK_013-54b>¶㳺竒絶冠平生¶
　　　漁舟¶
　　二十八日乘風行入通州海門界午抛泊避潮忽
<pb:KR4d0365_WYG_018-71b>
　　有十¶八舟上風冉冉而來疑為暴客四船戒嚴未
　　㡬交語而¶退是役也非應對足以禦侮即為魚矣
　　危乎殆哉¶
一陣飛帆破碧烟鬼郎驚餌理弓弦舟中自信婁師徳
海¶上誰如魯仲連初謂悠揚真賊艦後聞欸乃是漁船
人生¶漂泊多磨折何日山林清晝眠¶
　　　楊子江¶
　　自通州至楊子江口兩潮可到為避渚沙及許浦
<pb:KR4d0365_WYG_018-72a>
　　顧諸<md:KR4d0365_SBCK_013-55a>¶從行者故繞去出北海然後渡楊子江¶
㡬日隨風北海㳺回從楊子大江頭臣心一片鎡針石
不¶指南方不肯休¶
　　　使風¶
渺渺茫茫逺愈㣲乘風日夜趂東歸半醒半困糢糊處
一¶似醉中騎馬飛¶
　　　蘇州洋¶
一葉漂揺楊子江白雲盡處是蘇洋便如伍子當年苦
<pb:KR4d0365_WYG_018-72b>
只¶少行頭寳劔裝¶
　　　過楊子江心<md:KR4d0365_SBCK_013-55b>¶　　大海中一條自楊子江直上淡者是此乃長江盡
　　處横¶約百二十里吾舟乘風過之一時即鹹水¶
渺渺乘風出海門一行淡水帶潮渾長江盡處還如此
何¶日岷山看發源¶
　　　入浙東¶
　　金鰲山在台州界髙宗皇帝曽艤舟於此寺蔵御
<pb:KR4d0365_WYG_018-73a>
　　書四¶明既陷不知天台存亡憂心如擣見於此詩¶
厄運一百日危機九十遭孤蹤落虎口薄命付鴻毛漠
漠¶長淮路茫茫巨海濤驚魂猶未定消息問金鰲¶
　　　夜潮<md:KR4d0365_SBCK_013-56a>¶雨惡風獰夜色濃潮頭如屋打孤篷漂零行路丹心苦
夢¶裏一聲何處鴻¶
　　　亂礁洋¶
　　自北海渡楊子江至蘇州洋其間最難得山僅得
<pb:KR4d0365_WYG_018-73b>
　　蛇山¶洋山大小山数山而已自入淛東山漸多入
　　亂礁洋青¶翠萬疊如畫圗中在洋中者或髙或低
　　或大或小與水¶相撃觸竒怪不可名狀其在兩傍
　　者如岸上山叢山實¶則皆在海中非有畔際是日
　　風小浪㣲舟行石間天巧¶㨗出令人應接不暇殆
　　神仙國也孤憤愁絶中為之心¶廣目明是行為不
　　虛云<md:KR4d0365_SBCK_013-56b>¶海山仙子國邂逅寄孤篷萬象畫圗裏千崖玉界中風
<pb:KR4d0365_WYG_018-74a>
揺¶春浪軟礁激暮潮雄雲氣東南宻龍騰上碧空¶
　　　夜走¶
　　舟入東海報者云前有賊船行十数里報如前望
　　見十¶餘舟張帆㠗口意甚惡梢人亟取靈山巖路
　　避之一夕¶揺船極其荒迫際曉幸得脫去¶
鯨波萬里送歸舟倐忽驚心欲白頭何處赭衣操劍㦸
同¶時黄帽理兠鍪人間風雨真成夢夜半江山縂是愁
鴈蕩¶雙峰片雲隔明朝躡屩作清㳺
<pb:KR4d0365_WYG_018-74b>
　　　緑漪堂<md:KR4d0365_SBCK_013-57a>¶　　予自海舟登台岸至城門張氏家盖國初名將永
　　¶徳之後主人號哲齋闢堂教子扁緑漪為賦八句¶
義方堂上看窓户翠玲瓏硯裏雲壇月席間淇水風清
聲¶隨地到直節與天通庭玉森如笋干霄雨露功¶
　　　過黄巖¶
　　予至淮即變姓名及天台境哲齋張為予覔緑漪
　　詩予¶既賦題云清江劉洙書此過黄巖寄二十字
<pb:KR4d0365_WYG_018-75a>
魏睢變張禄越蠡改陶朱誰料文山氏姓劉名是洙¶
　　　至温州¶
萬里風霜鬢己絲飄零回首壯心悲羅浮山下雪來未
楊<md:KR4d0365_SBCK_013-57b>¶子江心月照誰祗謂虎頭非貴相不圗羝乳有歸期
乘潮¶一到中川寺暗讀中興第二碑¶
　　　長溪道中和張自山韻¶
潮風連地吼江雨帶天流宫殿扃春仗衣冠鎖月逰傷
心¶今北府遺恨古東洲王氣如川至龍興海上州(東洲/常州)
<pb:KR4d0365_WYG_018-75b>
(也/)¶
夜静呉歌咽春深蜀血流向來蘇武節今日子長逰海
角¶雲為岸江心石作洲丈夫竟何事底用泣神州¶
　　　和自山¶
　　去年予陷敵自山自京寄詩時予己南歸不及領
　　今聞¶成誦追和作彼時語痛定思痛痛不可當<md:KR4d0365_SBCK_013-58a>¶春晚傷為客月明思見君我方慕蘇武誰復從田文龍
背¶夾紅日鴈聲連白雲琵琶漢宫曲馬上不堪聞
<pb:KR4d0365_WYG_018-76a>
　　　林附祖¶
　　林附祖福州秀才去年三月四日在無錫道中忽
　　¶為北人擒去指為文相公云你門年四十頭戴笠
　　身著袍脚¶穿黑靴文書上載了你門如何不是縳
　　至京口辨騐然¶後得釋附祖名元龍至南劍為予
　　言¶
畫影圗形正捕風書生薄命入罝中北人一似冬烘眼
錯¶認顔標作魯公
<pb:KR4d0365_WYG_018-76b>
　　　呈小村<md:KR4d0365_SBCK_013-58b>¶　　予自劍進汀小村過清流來迎不圗此生復相見¶
萬里飄零命羽輕歸來喜有故人迎雷潛九地聲元在
月¶暗千山魄再明疑是倉公回巳死恍如羊祜説前生
夜䦨¶相對真成夢清酒浩歌雙劍横¶
　　　二月晦¶
　　元年二月晦予從鎮江脫敵難險阻艱難于今再
　　見仲¶春下澣追感墮淚八句
<pb:KR4d0365_WYG_018-77a>
塞上明妃馬江頭漁父船新讐誰共雪舊夢不堪圎遺
恨¶常千古浮生又一年何時暮春者還我浴沂天¶
　　　有感呈景山校書諸丈<md:KR4d0365_SBCK_013-59a>¶北風吹春草陽烏日已至天時豈云爽人事胡乃異三
月¶方皇皇衣冠道如墜棟撓榱桷折木顛楨榦悴大者
懐端¶憂燋頭求室燬小者嗟行役泥塗跋其尾長平與
新安露¶胔如櫛比賦分本爾殊適與天時值哲人處眀
夷致命以¶遂志但令守吾貞死生浩無愧
<pb:KR4d0365_WYG_018-77b>
　　　即事¶
去年傷北使今日嘆南馳雲濕山如動天低雨欲垂征
夫¶行未己㳺子去何之正好王師出崆峒麥熟時¶
　　　所懐¶
世途嗟孔棘行役苦斯頻良馬比君子清風來故人相
看<md:KR4d0365_SBCK_013-59b>¶千里月空負一年春便有桃源路吾當少避秦¶
　　　自嘆¶
草宿披宵露松餐立晚風亂離嗟我在艱苦有誰同祖
<pb:KR4d0365_WYG_018-78a>
逖¶闗河志程嬰社稷功身謀百年事宇宙浩無窮¶
　補遺¶
　　　題蘇武忠節圗(有序/)¶
　　余在京口城外日夜求脫不得間謝村去平江欲
　　逃又¶不果至鎮江事益急議趨真州余杜宻謀杜
　　云事濟萬¶幸不幸謀泄當死死有怨乎余指心自
　　誓云死靡悔且¶辦匕首事懼不濟挾以自殺杜云
　　亦請以死自効於是<md:KR4d0365_SBCK_013-60a>¶計遂定既至真州城下問者
<pb:KR4d0365_WYG_018-78b>
　　羣至告以余在鎮江走脫¶城中諸校皆出既延入
　　城苖守遂見語國事移時感慨¶流涕即往住清邉
　　堂時從亡者始至也引至直司捜身¶上所蔵軍器
　　既無他然後見信防閑嚴宻如此向使一¶疑字横
　　於胸中閉門不納天地茫茫何所歸宿嘻其危¶哉
　　苖守袖出李龍眠畫漢蘇武忠節圗求余詠題撫
　¶　巻淒凉浩氣憤發使人慷慨激烈有去國思君之
　　念矣遂¶賦三詩書於巻後時丙子三月二日也文
<pb:KR4d0365_WYG_018-79a>
　　天祥執筆於¶清邉堂之寓舍¶
忽報忠圗紀嵗華東風吹淚落天涯蘇卿尚有歸時國
老<md:KR4d0365_SBCK_013-60b>¶相兼無去後家烈士䘮元心不易逹人知命事何嗟
生平¶愛覧忠臣傳不為吾身亦陷車¶
獨伴羝羊海上逰相逢血淚向天流忠貞己向生前定
老¶節須從死後休不死未論生可喜雖生何恨死堪憂
甘心¶賣國人何處曽識蘇公義膽不¶
漠漠愁雲海戍迷十年何處望京師李陵罪在偷生日
<pb:KR4d0365_WYG_018-79b>
蘇¶武功成未死時鐵石心存無鏡變君臣義重與天期
縱饒¶夜久風塵黑百鍊丹心涅不緇¶
　
　
　
　
　
　文山集巻十八

<pb:KR4d0365_WYG_019-1a>
欽定四庫全書
　<md:KR4d0365_SBCK_014-1a>¶文山集巻十九
　　　¶　　　　　　　　　宋　文天祥　撰
　　
