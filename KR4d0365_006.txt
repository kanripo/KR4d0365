# -*- mode: mandoku-view; -*-
#+TITLE: 文山先生全集
#+DATE: 2015-09-11 15:16:28.277021
#+PROPERTY: ID KR4d0365
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0275-006文山先生文集-卷第六.
<pb:KR4d0365_SBCK_006-1a>¶
文山先生全集卷之六¶
　書¶
　　　回寕國陳節推容¶
去年闕下拜書稍得數數未㡬聞捧檄校文不知陶鑄何¶
䖏人物某自是即汰斥去閉門深山遂無復鱗鴻一日之¶
便忽使者来山中欣得妙帖見示小録方知昨者衡鑑所¶
嚮近思想歸舟蕩&KR0222;彭蠡吾知心正在香爐峯白雲下耳¶
宣之弛征執事首從&KR0119;之幸而集事僅足了吾軰之責非¶
相與爲賜也書来乃知宣人以此爲多祠之以識其不志¶
之意&KR0502;惕於孺子之入井豈爲内交要譽設抑桐郷父老¶
<pb:KR4d0365_SBCK_006-1b>¶
此意亦能使人感激耳宣爲郡凋劇極力扶持幕畫間想¶
見勞苦盤錯紏結以試利噐天下事正有頼於方來耳某¶
前冬一出去秋一歸進退行蔵惟其所遇而無心焉則今¶
奉親課子彈琴讀書流水青山悠然獨徃不煩故人江雲¶
渭&KR0035;之思也史記見貺家蔵本皆不及尚當朝夕以稱所¶
蒙明善録一部謾侑歸牋臨墨馳泝之至¶
　　　與吴提刑觀¶
某頃待罪闕下薄奉凾書僕&KR0013;来歸嗣音杳邈上下人物¶
感念世道未嘗不與門墻拳拳也某比者㐲讀邸報欣審¶
玉陛出綸繡衣移節夜醉長沙暁行湘水巳著平反風酣¶
<pb:KR4d0365_SBCK_006-2a>¶
章貢日麗崆峒更煩輕熟江湖相望原隰増輝某官宣慈¶
而恵和髙明而正直義豐授受孔孟氏之淵源江左聲名¶
王謝家之門第蚤立登於閶闔遄坐厭於蓬萊竹馬相呼¶
春生&KR0237;袴星軺所至&KR0040;卧桁楊兹洊捧於英凾乃肯臨於¶
梓部刺史故人按事飲酒情法相當忠臣孝子畏道驅車¶
君親交盡靡需席暖巳趣詔温某杜門深山去城郭甚逺¶
而於太和差近&KR0004;謂旦夕使艎泝贑石而前可於快閣上¶
下迎&KR0049;一拜忽傳英簜小駐青原某揆之始望則蹉跌矣¶
瞻睇行&KR0279;輙易奉状代叙燕雀之萬一若夫&KR0045;清激濁洗¶
&KR0072;澤物閭閻欣欣無所患苦使屏退之蹤亦得從畎畆以¶
<pb:KR4d0365_SBCK_006-2b>¶
自放適是則某之所自賀者也臨楮切切¶
　　　與湖南陳提舉合(號中山)¶
某猶記乙丑之夏從江西提幹得徃來行書江闊雲空斗¶
光如水每懐世道上下人物未嘗不中夜耿耿某兹者恭¶
審奉少府節駕常平車衡嶽連雲逺挹海山之秀天囦麗¶
漢近垂椘分之光原隰春深旌旗風動伏惟歡慶某前年¶
與公同除郎去年與公同除節不才安得追附名勝自分¶
却立下風猶幸時論不磨得公軰落落叅錯使民物&KR0269;氣¶
國庶㡬耳相望千里北斗在天何時執鞭寫此冲惙¶
　　　回林學士希逸(號竹溪)¶
<pb:KR4d0365_SBCK_006-3a>¶
某夙有幸&KR0023;與介弟爲寅恭因之有以詢居䖏著作之萬¶
一不戚戚得喪而言語文章足以詔今傳後竹溪先生何¶
憾㦲一日之赫赫者多矣千載而赫赫者㡬人爲一日計¶
者無千載也决矣¶
　　　回贑守李宗丞雷應(號樓峯)¶
某偃薄林阿不虞使者之渉吾境也廼自空同来顧我猿¶
鶴米家書&KR0030;光怪滿山此豈四海九州同年無情者邪僕¶
家青原深䖏實與君侯黄童白叟接畛而䖏自下車以來¶
但見年&KR0150;獨登鼪鼯屏息不需數月報政赫然兹豈千里¶
能事環君侯四境鷄鳴犬吠晝夜相聞實共受賜僕也弹¶
<pb:KR4d0365_SBCK_006-3b>¶
琴讀書於其間其賜多矣敢圗高&KR0105;厚鎮撫之委貺盈箱¶
非所當得睇瞻霄立頓首知歸吾郷宰邑於使天之下者¶
三人焉其一爲陳行夫若羅子逺蔡濟甫皆曲江齊盟者¶
奉令承教必有可觀廬陵一歉異於常年田里憔悴不堪¶
舉目惟章貢素無糴事而得&KR0010;又偏郷人顛頓者徃徃相¶
率而趍治國民食&KR0028;繫苟可通融兼愛秦&KR0051;公之惠也謹¶
復書空山白雲無足持報薄言采藻臨風如馳¶
　　　回交代湖南憲新除湖北漕李宗丞¶
某既專鱗幅奉起居猶有腹心不嫌裔擘某屏卧寛閑無¶
復山外想公朝念其流落&KR0140;節起家使之&KR0071;明公印綬之¶
<pb:KR4d0365_SBCK_006-4a>¶
後聞命憮然不知所爲堂有重諼盖年耄矣湘行且千里¶
舟車迎侍不堪顛頓是以懇悃丐祠兾便&KR0059;飬天髙聽邈¶
促㫖且頒叱馭回車進退維谷&KR0005;從鶴髪而來&KR0088;則非飬¶
志&KR0005;又以香火請&KR0088;是何爲者而爲是瀆也謀之乃心禀¶
之親老旦夕姑以㫖甘属弟軰單車&KR0005;指以明不敢自棄¶
於明時而復以不得&KR0005;母重告之造命俟驅馳數旬即乞¶
身以歸爲臣子稍盡㡬分耳某於門墻知巳論交非一日¶
天又開之以奉令承教之機是其與四海九州之同年其¶
有情益倍倫等誠不圗觧后及此古之君子其爲人也謀¶
之必忠愛其人也惟恐其不入於德故敢亹亹陳出䖏之¶
<pb:KR4d0365_SBCK_006-4b>¶
槩惟執事啓誨而圗利之言不盡意臨風如馳¶
　　　與江西黄提刑震¶
某幸托年盟夙依㕓部竊跡萬山底衣&KR0013;末光飲墜露飡¶
落英粗安半菽公之餘也乆踈晤寫滿目春雲一水盈盈¶
遡詹河漢某兹者共審出綸鳯闕移節虎城春信&KR0004;傳立¶
變桁楊之&KR0199;天光下照重瞻禮樂之新依然故部之江山¶
籍甚先庚之號令伏惟驩慶某官剛不&KR0269;而柔不茹寛有¶
㫁而愛有威&KR0036;爲文章正諧韶濩勁沮金石凛然節㮣光¶
垂虹霓聲&KR0045;紫㣲早分頴川二千石之符就秉天囷十三¶
星之節㩀案叱吏&KR0015;比黄河清開門賑飢功過中書考上¶
<pb:KR4d0365_SBCK_006-5a>¶
乆簡孟&KR0054;登車之志公遂爲勝之持斧之行春風遍地而¶
狴犴虚夜月當天而鼪鼯伏載馳載驅維&KR0185;維駱靡憚周¶
咨来㳺来歌如圭如璋言觀肆覲某避影杜門乆矣不作¶
山外想不圗元㑹之日上恩覃及流落&KR0140;相讞於珠玉之¶
側虎䑕同噐猿鶴&KR0015;人(云云)¶
　　　回林司業應炎¶
某夣想巍巍堂堂於朝花院柳間追随猶昨日事也玉烟¶
劍氣轇轕峥嵘杳然在碧雲崔嵬之外江月流水實照沄¶
沄某官以氷輪金井之心胸&KR0036;黼黻火龍之光&KR0395;而又慥¶
慥乎言行皦皦乎進退若汲長孺若陸敬輿若慶曆元祐¶
<pb:KR4d0365_SBCK_006-5b>¶
諸賢充公之爲表裏庶㡬其無愧領䄂斯文旗翼元命天¶
下以此望公者殆人人同&KR0133;玉立以需之某自歸来乎山¶
中俯仰半菽不復得與四方書牘從事比從戸曹黄文得¶
誨凾草木同味玉雪照心欣懌之餘感&KR0099;係之某踸踔之¶
蹤何可爲者大化驅之一節誤落湘雲避走陳情俞音竟¶
閟單車徊徨且此首涂行復求返吾屠羊而巳&KR0261;&KR0261;天一¶
方重此懸泝專容陸續貢敬¶
　　　回信豐羅宰子逺(名椅號澗谷)¶
某去年聞&KR0031;鳬南上落落空山不如燕雀之爲有情也大¶
化驅人作江東客數月&KR1057;梳枵瓠未見端倪㑹誤恩召環¶
<pb:KR4d0365_SBCK_006-6a>¶
洿班過當亡何狼狽而去盖踈闊以來居多道路之日出¶
䖏乖方滋可爲&KR0015;杜門息影中高情厚鎮撫之&KR0825;介持書¶
勞苦臨風馳感可人天一方信豐山水邑見謂讀書松竹¶
晝影滿簾著吟人其中所謂予方有公事此豈錢榖吏比¶
&KR0088;勿需終更西清有詔璧弟何爲者赴新昌且百日商蚷¶
馳河未知攸濟恵徼如天之福寡過多取數矣贑瑞皆佳¶
邑藹藹吉人鼎立空同真一時之盛當路或令舉所知某¶
幸甚有以藉手薄言修布小附芹心非敢謂報&KR0029;筆詹泝¶
　　　與前人¶
某臘前凾書徃來庶㡬契闊之意年光冉冉驚見&KR0031;璧盖¶
<pb:KR4d0365_SBCK_006-6b>¶
曽兄季囦專紀綱寔來仰惟同年長者所以恵綏荒寒皆¶
可感也某雲卧深山世意落落一起一仆非人爲之上天¶
盖高匪怒伊教敬威念咎安得不力執事昔爲之&KR0135;喜今¶
亦有以救其不逮乎敢請季囦值儒者之窮執事以氣&KR0124;¶
遇合所以位置之者寵甚萬間寒士公&KR0005;&KR0270;其施於一時¶
所謂兆足以行矣某爲之歛袵新年喜&KR0040;燈前報命馳想¶
一方臨&KR0083;悁悁¶
　　　回羅子逺就賀除京&KR0358;¶
某俯仰&KR0010;年甚知聞問頃知捲斾來歸衣錦有爛且趣舎¶
人装于于然東矣凾欲擘牋所思雲頺鶴倦不可拈拾竟¶
<pb:KR4d0365_SBCK_006-7a>¶
堕夣&KR0304;外時一動寥廓想江邉鷗鷺爲之悵然忽得手書¶
賁我空谷華衮流離辟易乆之共審帝闕出綸天京司轄¶
姑飬簉鴛之望佇&KR0054;峩豸之音伏惟驩慶明公契古胸&KR0109;¶
吞雲夣者八九外物&KR0200;&KR0200;遲速何心積之厚發之弘宇宙¶
間華&KR0100;清貫&KR0005;次第而取之以其時考之則過矣某風雨¶
深山避影却走乃元㑹之日公朝以一節起其流落回首¶
三湘驚心蕉夣請&KR0032;香火㫖更趣行慈親以逺役爲憚進¶
退維谷莫甚此時旦夕黽勉拜命姑單&KR0016;之戍驅馳數旬¶
乞身歸卧綿上同年有情不隔四海九州之逺毋金玉尔¶
音兾一語以自壮拂拭過情非所敢當也占對梗槩尚猷¶
<pb:KR4d0365_SBCK_006-7b>¶
嗣牋¶
某一之日既端拜敬謝芳題并報信豊薄欇雩之槩二之¶
日謹遣介馳諸席間寅奉起居不敢繁叙首祈委鍳某臨¶
&KR0010;入湘後堕身徽纒中詹泝宇下闊焉嗣音&KR0071;聞趣戒朝¶
装榮司京&KR0358;某念欲牋忱賀慶以申風雲發軔之慶一春¶
屑屑行路浸堕因循既抵空同後潼川趙同年來爲縣實¶
在河陽&KR0199;桃李䖏鴻沙指&KR0050;猶記東西所以告新者甚厚¶
因得切諗修門近况大帶深衣長身玉立道徳福澤方來¶
而未艾也吾郷諸老行軰落落巋然靈光惟今澗谷先生¶
依星辰傍日月一日&KR0016;麟翳鳯朝閬風夕玄圃&KR0020;正順耳¶
<pb:KR4d0365_SBCK_006-8a>¶
某衯隂杏集素辱心期慕王陽之回車學毛義之捧檄得¶
郡山深俯仰半菽君師天地之造知巳&KR0236;&KR0124;之餘也惟是¶
求牧力綿未知攸淑回首蔽芾我愛桐郷豈無一言益其¶
故人并&KR0009;父老因風東向頓首以請¶
　　　與汪安撫立信(號紫源)¶
某仰惟曠度絶人不作邉幅僕安得以書生刀尺從事髙¶
明幸察之某昨者爲高安受容受察於玉斧之下公不以¶
衆人畜我我實德公未㡬公去之而僕亦以憂患連年卧¶
山中蹤跡䟦疐不足爲知心道也撫念江流人物如此未¶
嘗不中夜耿耿某兹者伏審&KR0045;綸九陛建纛三湘人無異¶
<pb:KR4d0365_SBCK_006-8b>¶
辭國有生氣共惟慶愜欽以某官名髙九牧氣盖群公江¶
左管夷吾足係英雄之望軍中范老子能寒冦賊之心徃¶
者金湯中流忠績簡在上方以南事爲慮詔公方靣&KR0046;然¶
長城一代數人百年㡬見公不得不力紀勲旂常歸衮廊¶
廟自此等而上之某退在漁樵未忘&KR0276;緯聞公此來爲世¶
道擊節偶逢黄君強立長沙便介率然上状仰闖賀床強¶
立名至道某昨嘗薦至舘下強立每謂公以意氣動人能¶
使人不愛其軀其感激知巳可見今兹適在兾府從諸公¶
逰公不以生客視強立強立奉筆墨以佐大閫豈直一日¶
之長而巳慿筆僣越向風如馳¶
<pb:KR4d0365_SBCK_006-9a>¶
　　　回前人¶
某望五雲多䖏以駑劣下乗幸甚自託於禮樂之下風既¶
奉儷凾布親牘修大閫府之敬廼不我後先使者銜命即¶
之於深山中翰墨陸離光動蔀屋拜而後敢讀讀巳而亟¶
拜居今天下論人物一方一曲之士随世以就功名謂之¶
無益於成敗之數可也當大方靣建大&KR0005;旗鼓使國有龍¶
虎馬不敢南向其周公瑾祖士雅之流乎天子召拜樞近¶
脩勞還故事少府且出節付以西北煩公辦此金戈凱馳¶
歸衮廟堂作太平六典四海以此望公亦公志也某少也¶
驅馳嘗有意事功鷄鳴&KR0108;發壮懐固在然而亦少衰矣&KR0013;¶
<pb:KR4d0365_SBCK_006-9b>¶
㫖行湘顛倒繡衣豈堪重著惟&KR0043;昔於門墻辱知巳厚恵¶
徼宇下恃此敢求適三月移&KR0114;先塋有山間之役受印之¶
期尚在夏五竊聞四軰在道車馬有行色天殆嗇其一見¶
之機平何爲屢得之而屢失之也退憶前年自直廬汰歸¶
公以書存問推許不薄海内時流得此於名公者正恐無¶
㡬今承奨翰益佩卷卷江濤&KR0261;然事㑹何極何時執鞭寫¶
此傾盖某臨風無任馳泝之至¶
　　　與胡都丞頴(號石壁)¶
某巳端具儷櫝&KR0049;敬籖房心之精㣲敢嗣陳之某於當代¶
知名夙有取履結韈之&KR0133;&KR0009;書梅外嘗寫我心逺道報襄¶
<pb:KR4d0365_SBCK_006-10a>¶
如見顔色伏自牙纛卷零雨而還鴈闊湘深馳泝寥廓伏¶
惟以任重道逺爲心以難進易退爲節巍巍堂堂卓然佩¶
安危而繋輕重乃今聖哲馳騖上下焦然金城圗出師表¶
㣲公孰與於斯追鋒在道不俟駕行矣某家畏壘山下麋¶
鹿之與群而猿&KR0924;之爲曹也公朝起其流落山衣易繡舊¶
夣恍然一節走趍幸在通德里九轉寵靈亹亹肘後某行¶
當掃門以請拜状梗槩臨風卷卷¶
某一節出山指碧雲崔嵬八風吹不動䖏知爲神龍卧洛¶
所也前者幸甚脫&KR0752;堂下進瞻芒寒適子之舘授子之粲¶
胸中經綸之竒傾倒敷露中夜慷&KR0099;音落九霄使人驚且¶
<pb:KR4d0365_SBCK_006-10b>¶
喜今而後知宇宙間未嘗無劉玄德軰某持以去岣嶁&KR0109;¶
䄂尚有萬丈光此殆未可與俗人言也某以踈决故一&KR1239;¶
下長沙&KR0004;約先拜見而後徃帥垣下偶有牽制稍違息壤¶
之舊今兹回棹潭濵将由便道單車&KR0018;荆門屏之外輙遣¶
一介先道其&KR0059;幸豫戒猿鶴勿以俗駕爲拒率然馳控&KR0029;¶
&KR0114;靣叙¶
　　　慰饒州胡通判(石壁之姪)¶
某兹者不圗先令叔某官石壁先生遽&KR0162;里舘風馳上征¶
哲人云亡&KR0022;國殄瘁執事者骨肉至慟爲國受弔撫&KR0012;大¶
&KR0105;定力如山足可以對岳雲之崔嵬矣顧惟某落落後出¶
<pb:KR4d0365_SBCK_006-11a>¶
辱二阮之知乃在一日之間老仙用意慷&KR0099;與之上下古¶
今撫念人物䄂中瓣香僅僅拈出一再老仙所以命之者¶
更在度外㸑桐之音方希而化人之&KR0322;巳不可追矣出聲¶
慟哭悲不自持謹裒綴壹欝&KR0165;爲奠詞徃者如生尚爲我¶
惻惟一賜宣燎豈勝感涕之至¶
　　　與安撫李大卿芾(號肯齋)¶
某巳専具儷櫝申敬記室&KR0059;心梗槩不嫌裔襞某辱知愛¶
門墻非一日之故風流雲散一别如&KR0040;每一念此神爽飛馳¶
江湖一雲本不甚相隔彼此出䖏觧后參差至闊絶乃尔¶
僕之罪多矣明公當世人物卷韜山林四方顒顒望其一¶
<pb:KR4d0365_SBCK_006-11b>¶
出方時多艱&KR0276;緯忘食然見王茂弘者固以爲江左有管¶
夷吾某有計日以俟鋒車耳某避影深山乆不作馳騖想¶
公朝念其流落&KR0140;節起家釋緜上耒而于征未知所以淑¶
後幸甚區區走趍實在中台之里十年契闊一旦逢迎豈¶
命物者開其親炙之機而恵顧之乎如聞閉門謝客雅意¶
絶塵然待故人固自有情猿鶴必不我拒相望寖近凝泝¶
如馳¶
　　　回永州楊守履順(巨源之後)¶
某嘗論一世人物紫朱其綬唱呵車塵若是者駢肩矣求¶
其忠義貫日月䖏漢賊危疑之間臨大節而不可奪至扵¶
<pb:KR4d0365_SBCK_006-12a>¶
殺賊奴取纍纍金印此事付度外豈不凛凛大丈夫㦲父¶
母講傳百年間吾見先太師一人而已某官鍾岷峨之秀¶
嗣彛鼎之勲忠臣之門天人之所共祐國士之噐君相之¶
所柬知石崖齊天唐中興頌功䖏也公来其間寕不感&KR0099;¶
今蜀道難蜀道難公收拾群人手揮天戈一節之还從甘¶
棠刻第二頌旂常濯濯光于前聞人某何幸身親見之歸¶
&KR0046;空山望湘雲千里不圗使者遽渉吾竟仰惟明公張主¶
斯文經始&KR0068;院以相龍飛興賢之盛大張門顔使某也得¶
執事從君侯所以厚我不同他人小人雖無&KR0014;爲役烏乎¶
敢辭貢院二字僣易奉上進之退之惟命未諧握手徃來¶
<pb:KR4d0365_SBCK_006-12b>¶
心聲庶㡬古道之槩臨&KR0083;拳拳¶
　　　回林侍郎卿孫(號雲屋/在&KR0279;時)¶
某從望闕山矯首五雲多䖏寖踈起居長沙少府傳仙書¶
惠并繳貺琳琅之翰仰惟緇衣宛孌古道顔色爲之歆拜¶
傳仙不肯望然而來以書先訂出䖏此意亦頗謹重巳遣¶
禮聘之且告以&KR0004;筮如九層&KR0279;基湏令堅壮可耐静以待¶
次不失雅道未知傳仙何所嚮若其來訪敢不惟命戒之¶
共¶
　　　回前知衡州楊秘監文仲¶
某巳端&KR0346;儷櫝致敬心之精㣲不嫌裔擘首祈垂烱某於¶
<pb:KR4d0365_SBCK_006-13a>¶
足下非敢以氣&KR0124;詭流俗之縱尚想疇昔載色載&KR0015;相遇¶
不同他人至今歷歷在夣時方孔艱荆吴多壘坐廟朝籌¶
帷幄折衝爼豆正張趙韓范之事業湘水以西勤勞一障¶
天子曰歸借徑斯文本色俾執事樞歎見之晚某閉関念¶
咎不復作馳騖想公朝出節誤及荒濵回顧黔驢&KR0154;對湘¶
鴈趣命且攽單車于役稍盡君親之&KR0105;即尋香火之縁衡¶
雲照人垂執鞭弭乃天上笙鶴不復顧鷄犬矣所恃&KR0109;期¶
有素且未忘甘棠則其居中庇之誨之某與蒸湘之人均¶
利頼焉昻首&KR0159;雲伏楮耿切¶
　　　與劉尚書黻¶
<pb:KR4d0365_SBCK_006-13b>¶
某夜拜文昌朝馳凾敬感激亹亹不嫌裔擘首祈穹采某¶
庚午待罪底班望英&KR0292;萬丈於絲綸閣天章澗色衣&KR0013;青¶
黄雋永味言稱於天下曰知巳歸伏山阿分霄壤絶不敢¶
以世俗書尺&KR0049;主進吏熏香宣夜北斗以南共惟某官文¶
章稷言而&KR0399;謨器度商彛而周鼎陶鎔帝皇轇轕造化燭¶
六合蕩八垠吾道之福布濩流衍翠幄青&KR0200;之從容文劍¶
紫荷之凌厲由八座而間兩社使天下再見希文稚圭之¶
風流某嘉與人士旦旦稽首某瓠落之蹤一意返哺夣&KR0304;¶
不到山外公朝未忍&KR0162;棄抆拭而起之復令效湘節牛馬¶
走烟霄流眄不進不止盖疇昔之盛心未悠也某始以&KR0059;¶
<pb:KR4d0365_SBCK_006-14a>¶
養丐閑廪天髙&KR0234;邈且趣之再奉明命以趍一之日甫履¶
回鴈布宣德意唯謹湘人尚力抵氣末俗輕生蘇息而調¶
服之旣竭吾力焉垂天之雲覆燾其上訖濟我後某爲之¶
夙夜&KR0133;言因謝有祈臨風悁結¶
　　　與陳察院文龍(號如心)¶
某夙在眷知屢牋契闊杓粲奎明經緯碧落暁夕詹馳伏¶
惟執事以光明俊偉之胸&KR0018;法家拂士之望鳯鳴朝陽萬¶
物&KR0269;氣氊厦宻勿熈明日新陸贄䖏中汲黯居禁精神強¶
而本根充外難不足平也上方属以經濟俾執事樞某歷¶
落之蹤豈堪使事公朝不忍終棄盡出&KR0821;&KR0045;始以&KR0059;計不¶
<pb:KR4d0365_SBCK_006-14b>¶
使迎侍冐干閑廪趣㫖且攽單車于役以五月一日受印¶
司存旣見父老具宣上德意然兇猾相挺山凋水瘵扶持¶
調習庻㡬一日非晚且再陳情爲歸飬計侯誰在矣張仲¶
孝友儷語循比藉手不足以當劍首之一吷臨楮無任¶
某&KR0186;有禀瀆某昔者以臬敗由書生本色只當在斯文一¶
邉不&KR0063;以刑獄爲職故凡寛厚惻怛䖏人皆由之而不知¶
其有不可以詘令甲者則譁然以爲過當所䖏非其位故¶
也自後諸公速有論列皆不實知其人不過以前䟽潤色¶
而爲之辭某甞&KR0133;一日有以自見於天下使知吾所謂衡¶
氣機者而未易遂也今年復除憲實不&KR0133;就丐祠不遂鋭¶
<pb:KR4d0365_SBCK_006-15a>¶
欲再請又念起自廢閑豈當重瀆巳甚故且黽勉驅馳亦¶
謂姑以平平䖏之可也旣入竟乃知湖南風俗大不然某¶
若以身事懲創靡然風采懼無以肅一路觀聽又坐失職¶
故&KR0004;至不免見之榜掲謹録本以逹台覽夫如此&KR0004;未嘗¶
有嚴厲之事特示之以警戒之意盖於職分不得不然然¶
才作此差遣便是惡滋味兩日刷具一路獄案數目甚多¶
莫非刼掠嘯聚等事他時審覆旣圎皆不容付之輕典某¶
且獨柰何㦲某此來不及侍親䖏此亦大不安俟踈决後¶
惟有乞身歸飬所恃知已肝膽相照臨書不憚傾倒念其¶
乆要其必有以教之嚮風卷卷之至¶
<pb:KR4d0365_SBCK_006-15b>¶
　　　與鄧校勘林¶
某頃繇春中走赫蹏闖輦下知上徹五雲閣乆矣一節奔¶
走行役曠焉嗣音矯首河漢盈盈一水某&KR0170;頼如天之庇¶
以孟夏八日辭&KR0176;下五月朔吉受印於衡陽&KR0004;見吏民旣¶
宣上德意退坐&KR0068;木塵中與徽纒相尔汝爲之弊弊焉江¶
去湖不甚相逺始者殊不念其風氣之悉至此始知尚力¶
抵氣以血人爲嬉九城一波莫障其瀾某以爲怒之而不¶
教非古祥刑意也見諸榜掲嚴而不爲殘椘人亦頗爲動¶
悟其肯綮中也然某以書生爲之非其本色不諒者衆此¶
十年所以有申韓之謗以至于今日是安得而忘吹虀之¶
<pb:KR4d0365_SBCK_006-16a>¶
想乎且重闈以老不得就飬單車彷徨雲舎切切旦夕踈¶
决後且即丐還屠羊使叱馭回車於君親兩不爲失此其¶
所以謝夙昔君子之教而庶幾乎年盟之盛心也厚德&KR0236;¶
&KR0124;某恵徼福于宇下盖方新焉偶逢便武亟詗起居且叙¶
其所以跛躄馳驅者遥對清切臨楮泝詹¶
　　　與陳直院維善(名合號中山)¶
某睮睇紫霄寅致儷櫝心之精㣲敢嗣陳之某昨承鵲&KR0129;¶
出使驛&KR0016;歸班嘗領廬山下所賜手書光氣垂虹下照空¶
谷撫&KR0010;年而如&KR0040;恍河漢之一色也中山先生文運斤而¶
成風氣振䇿而奔電元龍湖海突兀宇宙支架明堂曲摺¶
<pb:KR4d0365_SBCK_006-16b>¶
萬丈光芒緯國典華帝制天下固以爲未也大明奎璧晋¶
執事樞使士者顒顒歌仲淹弼一䕫一卨某落落青山自¶
返吾哺公朝未&KR0216;&KR0162;棄&KR0140;之一節使與衡鴈相周遭草木¶
吾味一引手馮翼之端出緇好某始以&KR0059;計求閑廪聖恩¶
閟俞且趣之載道遂以朔日見吏民宣德意然楚俗尚力¶
抵氣殺人爲嬉撫存而調習之未易爲力明公夙昔褰帷¶
棠隂如屋五雲緯霄影落衡杜某爲之夙夜願言因謝有¶
祈臨風依遡¶
某頃侍親抵郡輙持尺素&KR0825;貢紫清懐今雨之綢繆望下¶
風而慷&KR0099;也璧弟來京師拜夫子之門黄河泰華天下鉅¶
<pb:KR4d0365_SBCK_006-17a>¶
麗之觀璧也所遇多矣今天下稱文章大手筆落落可數¶
平園西山諸老之風流散在三光五岳間日月磅礴河漢¶
經緯吾紫㣲公實當之南州之士僕&KR0005;帥以聽某讀書渉¶
獵筆墨空踈方青山蕭然水上之風猶吾意㑹一行作吏¶
此事便廢間於故牘中掇拾親親長長之説見於行事邇¶
來千里民氣覺稍洽和書生不知向方能終不迂闊於事¶
否昔人云未識意先感水火流燥記吾味乆矣教思無窮¶
勿替引之某豈勝惓惓¶
　　　與曾縣尉先之(字孟參)¶
某自前拜書後回首鴈峯不勝拳拳水口吴權寨來及承¶
<pb:KR4d0365_SBCK_006-17b>¶
手書備見繾綣故&KR0199;之意百單二&KR0010;之姥孟參&KR0036;&KR0045;之安¶
序表章之真足以爲衡陽一叚佳話某六月朔日祖母&KR0004;¶
度亦及與一城老者相周旋人生七十古來稀是以自七¶
十爲始千數百名中其最高者爲九十六延此母於堂進¶
趍語言殊覺不衰惜未有過百者郷間有羅提幹存叟祖¶
母去&KR0010;滿一百歳某嘗偕朋友十餘人徃拜之當時有詩¶
歌成軸今年又百單一矣此母大家諸孫皆儒者提幹登¶
科有福有夀又非衡嫗比劉守却未知某旦夕亦當爲文¶
以白之贑斗絶與湘問乆相隔適有自建昌來者云五月¶
二日廖恕齋過建昌知五月末主人到&KR0279;觀上矣司存事¶
<pb:KR4d0365_SBCK_006-18a>¶
首尾&KR0028;繋無如孟參在恕齋必不能相舎安序權事半年¶
添此繁&KR0501;想一旦釋重&KR0018;甚以爲喜某於賀恕齋書中巳¶
備道孟參一叚人&KR0005;争出我門下此自無説但願足下歛¶
以静鈍守以廉朴一如平日則天下之竒材青雲之逺業¶
也贑事稍簡親老以下俱安平亶出雲庇但有疲於竿櫝¶
以一人之寡應四方之多覺甚苦之郷人相過者随分䖏¶
之亦不至甚相炒中間只一榜禁假託大者歸之&KR0279;小者¶
&KR0234;之縣或以爲得體贑只有出甲一項未易杜絶今春此¶
軰在廣聞某新上皆急於歸就保五乗其畏向之機近日¶
未免先事諭暁度今冬可得安靖湘中旣&KR0023;諸渠魁後想¶
<pb:KR4d0365_SBCK_006-18b>¶
道州一帶巳無事湘郷諸䖏冦攘之風當是乆巳帖息兹¶
因專介信筆傾倒薄芹并瀆向風如馳¶
　　　與曽架閣¶
某曠不奉状者累月杜門山居無由四方上下以相從於¶
顧盻咳唾之末馳仰中得㑹李文復卿㢘知起居之詳甚¶
慰子曰苟患失之無所不至百千年間天地不位萬物不¶
育推尋其咎常於患失之&KR0059;基之閣下出其浩然之蓄積¶
與當世之大人論成敗争曲尺言不合艴然竟去榮途引¶
於前禍機&KR0502;於後而毅然不變由閣下自䖏則本心内事¶
也自惴惴持固者觀之則豈不患此失哉歐公所謂我軰¶
<pb:KR4d0365_SBCK_006-19a>¶
中人敬歎敬歎因復卿歸并介以有請先通判託&KR0012;與先¶
侍郎先侍郎以其責歸之架閣事至重也執事不以某弟¶
爲不頴使昏名門講好以來渉四年矣中間&KR0010;月雖多機¶
會甚少以故告成吉禮猶切遲之獨至今日則造物若有¶
巧於其間者執事當驅馳江淮而某赴闕就道執事卷風¶
雲蔵林&KR0676;而某恰亦骯髒来歸兩家&KR0004;意誠不期有此暇¶
也某方尋香火之縁自分閑散而執事氣宇槩諸公名聲¶
動中朝扶揺九霄匪蚤伊莫則川駛月流舟飛岸奔非復¶
有此之暇執事終先子之託而某了同氣之責今其時乎¶
區區肺肝巳具告之復卿并䟽其事兾以関徹幸執事終¶
<pb:KR4d0365_SBCK_006-19b>¶
恵之¶
　　　回吉守王提舉佖(號敬岩)¶
某僻居林薄間望旌麾所涖逺在霄漢道德朝望蔚乎輝¶
光可仰而不可親是其分也乃&KR0170;寵戒令有聞教之便忻¶
快何如入冬暄寒相泊適有采薪之&KR0104;莫醻&KR0173;厚滋&KR0018;皇¶
恐謹具状謝他容叅謁并叙區區¶
　　　與廬陵龔知縣日昇(號竹鄉)¶
自螺水而東望西山廬阜與三江五湖如拱揖知蜿蟺扶¶
輿有名勝宅其間相去蓬弱良覿差池北斗芒耀徒耿耿¶
心目爾不自意桒梓幸㑹牛刀大手姑爲此試共惟明和¶
<pb:KR4d0365_SBCK_006-20a>¶
介潔之譽此邑不占巳孚跂予望之艱難之秋得君子之¶
政與拜燾覆之貺滌&KR0144;云俶未能躬闖賀庭謹具劄子代¶
布忱悃非晚當圗禀謝不敏¶
　　　與贑縣許權縣¶
惟廬陵與安成爲比郡山川同在吉志今兹遂得自附於¶
郷黨之末幸甚休甚某徃者於諸公間得聞政事一二有¶
司敬謹莫重於獄後世苟簡㡬以民命爲戯濂溪爲小官¶
不肯殺人以奉其上東坡謂今人争减半年磨勘雖殺人¶
亦爲之聖賢愚不肖之用心其異如此頗傳㢘明與同州¶
推官事前後照映辱在同里與切増氣銅章墨綬賁止空¶
<pb:KR4d0365_SBCK_006-20b>¶
同一同風化姑此相属奏最匪伊騰太清凌扶揺錢公之¶
歩武也某疇昔學校曽於名門子姪略有相知者獨絇履¶
末光未有下拜之日其如傾企何適陳文成甫來以爲託¶
身桃李之國輙拜此以識惓惓陳文并乞公庇也率文上¶
状末繇參侍仍兾自爱不貲之寳以湏逺至¶
　　　賀刘敬德&KR0024;入太學(名欽號絜矩)¶
兹審捷來南渚聲振西雍才名三十年説屠龍之老手冠¶
帶億萬計快走馬之脩程儒荣有開士論稱服共惟驩&KR0159;¶
某相期半生聞榜折&KR0282;無繇造&KR0159;謹奉顓凾芝楮二百千¶
敬爲犒捷之&KR0135;不腆皇恐臨風馳泝¶
<pb:KR4d0365_SBCK_006-21a>¶
　　　賀鍾有謙&KR0024;入太學(名山甫)¶
兹審氷闈獻藝璧水蜚聲月旦評中説八义之老手朝雲¶
飛䖏艶三合之修名(下同)¶
　　　與周德甫(爲季弟從弟聘)¶
某比者牽率朝從一相過兩日夜陪接議論之末極慰翹¶
企獨恨去之匆匆未遑属饜耳中間妄欲以二弟相累陶¶
冶荷不鄙棄許之以相周旋甚幸甚休鄰敵相交則有盟¶
市道相質則有劵吾徒相與一諾巳足政不在要約區區¶
也然君子義以爲質禮以行之莘郊之幣際可而幡然雖¶
虞人之㣲非其招不徃非義無以将禮非禮無以昭義交¶
<pb:KR4d0365_SBCK_006-21b>¶
際之道不以節文&KR0005;之終必有弊况爲弟子擇師乎此書¶
之所以不敢廢也&KR0010;禮之數息壤在前無俟贅&KR0274;官楮一¶
百貫顓人送上以少&KR0005;聘致之敬告幸麾頓小弟差劣不¶
可大脱鈐束燈前後早賜垂訪乃所&KR0133;望觀德聽教行有¶
日矣尚及傾倒其餘¶
　　與文侍&KR0048;及翁(號本心川人後叅政)¶
某乆曠起居逓申連得誨帖仰佩至愛邸状間屢見丐祠¶
尊性樂在簡淡急流勇退仙風道骨人也但老文學爲諸¶
儒興刑真侍從爲朝路風采上必不聽去耳舎弟璧來拜¶
侍辱以家人進之得與教誨玉成實受尊賜某向在湘承¶
<pb:KR4d0365_SBCK_006-22a>¶
命問一路書籍後某去之匆匆諸州來者不齊今約見存¶
可二百冊贑書爲一萬九千三百餘版亦巳陸續印背别¶
容一日專兵賫申某治郡以來書生迂濶之説頗有效驗¶
祖母六月生日集城中内外老人自七十一至九十六爲¶
男女一千三百九十名犒恤有差老者既踴躍而少者始¶
皆知以老爲貴禮遜興行詞訟希省又風&KR0040;以時早禾甚¶
稔晚稲亦可望諸縣民皆樂業無持挺爲盗如宿昔者稍¶
逭曠&KR1539;皆尊誨所逮宗老去國後今&KR0009;居何䖏想甚清徤¶
耻堂先生居霅川近况如何批示幸甚遇郵拜書不宣備¶
　高耻堂名斯得川人叅政本心癸丑榜眼後來廬陵省¶
<pb:KR4d0365_SBCK_006-22b>¶
　其叔可則先生時年十八邑校簾試全篇論題曰中道¶
　狂狷郷原如何冠榜遂通譜焉道體堂謹書¶
　　　與楊大卿文仲¶
某頃繇岣嶁申敬群玉之府爾後僕僕西還爲空同之役¶
一息半㫷海山一碧秋風凌凌翹企不勝五雲紛郁比審¶
䟽榮文石晋武頌䑓制作一新縉紳交慶伏深歡忭某官¶
貞元朝士西學宗師玉雪照天寒露清氷之操璧奎行世¶
懸&KR0058;垂&KR0068;之光属時訪落朝有老成真天聖之蓍&KR0027;元祐¶
之麟鳯也入告辰猷條天章十事&KR0256;之兩社以福&KR0270;寰某¶
顒顒延睫烏哺萬山間於芻牧何&KR0024;亦惟召父杜母之政¶
<pb:KR4d0365_SBCK_006-23a>¶
是則是傚&KR0041;被吾味至於今兹璧弟來修門得親炙典型¶
以濯去舊意浸潤新雨愛其兄施及其弟此感殆未易名¶
言也念間起居輙此馳泝空明並候所以教尚祈金玉式¶
副前禱¶
　　　與趙戸部平遠¶
某嫋嫋秋風中若有天人噓新雨而沐之者眄摇落之&KR0813;¶
紛把鉅麗而舒卷則夏六月錦闈蛟龍字也西平有子惟¶
我有臣春秋書曰季子來歸國人貴之麒麟游泰畤鳳凰¶
集阿閣之候乎朝廷清明再天聖元祐對&KR0045;訪落為東諸¶
侯先洗耳琅琅為天下誦之某為養承乏於此何補芻牧¶
<pb:KR4d0365_SBCK_006-23b>¶
所以朝夕其民亦惟親親長長之推庶幾萬一云耳諸邑¶
大夫之相承通融一家痛痒一體緇衣之宜兮若田君尤¶
所謂用吾情者執事惠以所知於此見田君益奇而某得¶
納交幸也結幽蘭兮延伫此意襞積專猷嗣箋¶
某繇空同起睨海山虹氣緯霄靡罅不照吾石樓大地一¶
粟也輙倚空明來詗起處惟偉人照以度外某惟明世雜¶
遝英賢以綱紀生人金玉新政豈弟君子來游來歌經緯¶
乎文武轇轕乎風雲伯塤仲篪叔出季處無非吉日車攻¶
間眞實經濟臂指西北本在中書植之風聲旂常世世某¶
拭目延和殿新綸之下烏哺且半期餐素祗益愧耳旦夕¶
<pb:KR4d0365_SBCK_006-24a>¶
歸命香火奉輕車歸即所安居中引重&KR0098;然終恵之望泚¶
筆㢘泉馳訊碧落豈不嗣音更僕以請臨風無任悁結¶
　　　與陳侍&KR0048;伯大(號篤齋)¶
某熏沭&KR0340;露闖敬高寒恵徼五行俱下之瞩某玉峽撑空¶
水沙一碧神仙人弭節其間春花秋竹鍾鼓餘閑真神龍¶
深卧䖏也咫尺五雲不得時候猿鶴則吏鞅實丹&KR0627;之夜¶
瞻明河自訟不置仰惟一代翔鸞神駿騰踔凌厲駕廖廓¶
而振汗漫也舒爲慶雲卷爲清颷其磅礴帝所則福在海¶
宇其夷猶山澤則望在廟朝六合一握天地一瞬也厥今¶
訪落廟謀雲漢爲章詔書出延和公且兩社某嘉與顒顒¶
<pb:KR4d0365_SBCK_006-24b>¶
額手某區區烏鳥之情俯仰半菽枌隂蔽芾實持燾之宿¶
昔拊摩凋疲曾㣲芒忽而&KR0288;皤皤間亦念家旦夕皈命香¶
火奉輕車即所安玻瓈一江光氣上下某服媚之無斁蕝¶
禮&KR0009;之九霄間忘其&KR0170;瀆倘沭&KR0386;茹幸甚¶
　　　與宋衡州¶
某介&KR0029;心知不敢徒亹亹西曹道邉幅首祈紆省某自抵¶
空同兩厪蜚翰忽殷勤以寫心折芳菲其&KR0009;逺春風千里¶
著人如醉至如骫骳之作不足乎&KR0045;繅藉而琮璜之大好¶
大慚退却三舎顧區區定交才數月宇宙意氣不啻平生¶
忽飄風其相離不勝回首明河一方如耿耿何某官氷輪¶
<pb:KR4d0365_SBCK_006-25a>¶
金井雪栢霜松西岷太白之精九霄經緯南平莫邪之氣¶
萬丈光芒馳玉軼而坐朱陵轡華絲而當銀漢洗鼪鼯之¶
窟穴飽鴻鴈之稲&KR0413;巳&KR0053;&KR0064;公子之威名小燕汲淮陽之¶
清净緑綈方底竚垂岣嶁之雲綘幘䁱筹催傍&KR1152;稜之月¶
某視郡印巳十旬&KR0004;至如人家風&KR0040;四壁逐䖏經理乆之¶
方成綸緒日來甘霔&KR0063;期粗慰農望想福星所次時&KR0040;膏¶
之早熟必巳可&KR0114;恕齋新上以同里而講交承觧后非偶¶
然者逺想楚&KR0026;五雲衣冠玉立不任馳羡采采澗芹薄旌¶
一髪不足當莞頓欲徃從之湘水深三復是詩神爽飛越¶
　　　與知江州錢運使¶
<pb:KR4d0365_SBCK_006-25b>¶
某日戴五雲茍且爲治自省其&KR0059;則統部中一支壘也等¶
威有截不得以杏園宿昔自詭乃者辱不彼賜之書草木¶
吾味䔍實嘔喻畧分際之崇卑申度外之繾綣言念君子¶
終不可諼&KR0006;某惟湓浦控上下流古用武之國陶士行&KR0067;¶
元䂓諸公藉此以鷹&KR0045;江表虎視河洛乃今天移福星作¶
鎮此土激西江蘇鮒轍屹長淮而断鯨波作宋長城真北¶
平變化傑魁人也東南金湯施及虹翠&KR0032;也受賜多矣某¶
&KR0059;竊自念贑山長谷荒赤子龍蛇雜襲而䖏芻牧之責大¶
恨不任而欲以詩書揉強&KR0064;衣冠化刀劍書生迂闊而不¶
至敗缺者㡬希明公回首曲江風&KR0105;一世果不以九川四¶
<pb:KR4d0365_SBCK_006-26a>¶
海之人例視之則鞭辟其不迨包蓄其未閑如天之福也¶
某頓首下風以請馳一介上䛛起居薄采空青以自附於¶
潢汗有敬之誼犯&KR0202;忸然控露潦略¶
某撫揺落之&KR0813;紛泝空明而延佇龍光射牛斗福星出虚¶
危殆一夕九起也某之為郡寔&KR0032;照臨月詗有典當不&KR0520;¶
益䖍寕不嗣音童瀆是懼五雲九霄凌倒景而下空同歛¶
爲清氷&KR0270;爲膏&KR0040;地雖辟絶而天人顧復之益深豈無他¶
人不如我同味足下塤箎五老之嶙峋&KR0109;帶九河之汗漫¶
要其胸中磊磊落落倬彼雲漢爲章于天者曾未䆒也忽¶
而身作長城手提半壁嘉與一道桒麻而菽粟之西人之¶
<pb:KR4d0365_SBCK_006-26b>¶
子幸則幸矣然六轡如濡王事一方孰與入坐中書經制¶
天下聞延和殿議召公矣某強顔芻牧何&KR0024;毫分目前四¶
境無虞年榖粗豐皆澄清餘潤所覃也區區素餐是愧倘¶
使者猶以故人未即舉法旦夕丐香火奉䡖軒歸即所安¶
徼福年盟尚終恵之逺道寵賚雜遝充庭翠玉春暉緹襲¶
無斁謹具剳申聞伏覩新綸専容郵賀¶
　　　與廣東曹提刑¶
某曉挹&KR0340;露注之赫蹏上之東壁府昭有敬也某惟紫㣲¶
雲烟衣&KR0013;炎海若經若緯紛郁輪囷施及虹翠間山媚川¶
暉浩蕩何極&KR0032;也旦旦稽首欽以某官才足以截蛟剸犀¶
<pb:KR4d0365_SBCK_006-27a>¶
文足以鏗鯨躍鳯力量足以扶巨鰲之贔屭東都韓吕家¶
聲猷奕奕江濤如許更當坐玉關爲天子當一靣繡衣霄¶
漢尚逶迤五嶺間邪䄂青&KR0115;之鈇&KR0207;行黄道之星辰方底¶
緑綈巳落天半某丕戴五雲奉重諼空同小院烏鳥&KR0059;情¶
自揣逾分起視四境山長谷荒赤子龍蛇未易帖服越鷄¶
伏鵠卵何以克濟邇只&KR0279;容如靣鐡壁某恃此無恐郡中¶
&KR0199;例以八九月間申嚴編氓出甲之禁徃徃此時&KR0495;儔陳¶
脚巳動&KR0130;霜不戒堅氷柰何近者妄意預行暁掲使家至¶
户暁人人知所避就今年僥倖梅&KR0028;以南無一草一木之¶
驚僕之責始塞榜檢求教吏師尚不彼發藥之某比爲五¶
<pb:KR4d0365_SBCK_006-27b>¶
羊羅僉判拜書強聒持寸莛撞巨鍾多見其不知量飛剡¶
公車不俟終日明公有意天下士如此感拜盛心謹馳一¶
价脩詗節下謝巳徃而祈方來亹亹如也東望芙蓉玉立¶
萬仞伏諸䄂馳¶
　　　回汀州陳守¶
某惟自古民流爲盗有受病淺者有受病深者淺者調其¶
血氣時其餧飼不待針艾而病巳除昔之人有行之者龔¶
少卿施於漢之渤海是巳深者參苓之所不能可湯熨之¶
所不能瘳則大承氣湯證矣昔之人有行之者子太叔用¶
於鄭之萑苻是已今者使部弭盗一事鰲峯先生豈弟之¶
<pb:KR4d0365_SBCK_006-28a>¶
心高明之識見諸巳行者其成效固班班著矣賞一人而¶
勸者百罸一人而戒者亦百春風之和秋霜之栗施及鄰¶
境胥有嘉頼特在更酌其受病之淺深而㫁以行之是殆¶
非浮想懸度者所敢與知也贑之爲州雖曰以五城兵馬¶
鈐轄繋之衘顧建立司存本意不過爲贑民出他境使郡¶
&KR0005;得行通制之權要其實則依然一列城也若有所徴調¶
下郡禀承實視朝命謹布腹心以謝委戒之辱膏秸恐悚¶
　　　與趙大卿孟&KR0019;(號松壑前知贑州)¶
某汲㢘泉澡栗尾通忞忞主書吏昭&KR0004;好也某昨從湘花¶
間奉盈尺牘一舒泄其宿昔雲龍之&KR0059;明河七㐮流麗空¶
<pb:KR4d0365_SBCK_006-28b>¶
碧地中之山謙水上之風渙十襲九緹至今耿耿光氣蓬¶
萊水清淺縹緲環佩渇心湧泉一日千里某兹者共審玉¶
宸渙寵金掌升班維城維翰維藩磐石大宗之續厥貢厥¶
包厥篚綱維六府之司禁篽雲開神&KR0151;風動伏惟慶抃欽¶
以某官祥源異禀若木殊輝綺繡揮&KR0045;汝陽天人之相龍¶
虎變化北平魁傑之風勞侍從而厭承明經駘盪而出馺¶
娑公不淮海之薄上爲宣室之思玉珂金鑰之玲瓏花綬¶
藻衣之舄奕徑摩馳道渙周卿六命之頒不出都門竚唐¶
相九人之拜某頃單車馳岣嶁下鶴髪重重一夕九起效¶
矉洗馬歷歷陳情君師天地之造爲擇便州夫子奔逸絶¶
<pb:KR4d0365_SBCK_006-29a>¶
塵乃使&KR0032;也瞠若乎其後雖鴻燕差池不克靣拜&KR0027;組然¶
天開百世之好山川其忘諸惟是求牧力綿未知攸淑一¶
規一随頼有柯則在我愛桐郷不隔風雨肘後寵靈不彼¶
而惠綏之此固憇棠中父老之所共望賜者也謹具劄子¶
申詗起居未諧良晤願言金護玉持式副前禱應&KR0199;治要¶
來敢請其凡¶
　　　與前江西趙倉與椯(號端齋)¶
某澤露焚&KR0331;闖敬五&KR0341;花竹下盡脱櫝&KR0212;惟高明垂詧某¶
沐&KR0364;㕓&KR0199;&KR0040;今十六七年立兾部下風則又六年僕以荒¶
落之資跧伏扵青原山中如啇蚷馳河逺莫致之先生如¶
<pb:KR4d0365_SBCK_006-29b>¶
驚雲㳺龍舒卷九霄其歩武不可俄度宜乎其欲徃之而¶
瞻望不可及也區區九十之親就飬空同今繡衣洛社中¶
軰行也間得訪問獨樂起䖏先生玩心神明之表㳺目日¶
月之上蓄爲清氛蒸爲非霖一日舉而措之沛然江河孰¶
能禦之我有宗老爲國之幹訪于落止以公歸&KR0006;某半生¶
出䖏無足爲明公道宿昔受教所以護持其元&KR0027;者至今¶
不敢渝世人自有一種毁譽道眼自有一等高下先生度¶
外大&KR0026;謂其人竟何如也某因諗趙令君居中台之里又¶
出門下值其良使亟裒此墨少叙戀思臨楮馳泝¶
　　　與吉州劉守漢傳¶
<pb:KR4d0365_SBCK_006-30a>¶
某澤頴祓&KR0331;寫忞忞銅壼閣下昭鄰好也某日從郵置得¶
澣我&KR0059;盈盈一水間鼓宫宫動鼓角角動精神流注絶出¶
翰墨町畦芳菲菲&KR0006;浩蕩何極欽以某官吐吞玉櫃之風¶
烟披拂青藜之光&KR0395;卿雲甘&KR0040;含天地之至和古栢蒼松¶
炯雪霜而獨立小駐星河之棹頻分江國之符春靄袴&KR0237;¶
神螺黼黻&KR0040;籠絃誦振鷺漣漪鈍爲銛而頑爲㢘痿者膏¶
而憒者醒兵衛森畫㦸小宴清香衣冠拜紫宸佇班黄道¶
某宿盟園杏又尾朝花&KR0170;霧一㕓稽首錫&KR0124;朅來空同宻¶
&KR0029;五雲多䖏楚波之及晋魯柝之聞邾川媚山暉沐浴今¶
&KR0040;則所以講信脩睦者柰何以簡陋廢采采澗蘋以明有¶
<pb:KR4d0365_SBCK_006-30b>¶
敬玻瓈一碧此心俱東¶
某日摩挲空翠端&KR0346;側厘以進之集古主書之側盖於門¶
墻辱好有三焉園杏之齊盟也朝花之末至也三間風&KR0040;¶
託於君侯之土地也而豈但曰小國之扵大國也有交鄰¶
之道焉謙齋先生不以小人之美芹者爲僣而察其明有¶
敬之&KR0059;是能容之其弘多矣介使踵來辭曰報聘庭實維¶
旅芳菲彌章是何君子施禮之周執德之信而僕何以當¶
之抑傳有云長者賜不敢辭取數之多亦祗以媿贑去吉¶
一水三百里而氣&KR0049;風土習俗事事不同未春巳花才晴¶
即&KR0044;山川之綢繆人物之伉徤大㮣去南漸近得天地陽¶
<pb:KR4d0365_SBCK_006-31a>¶
氣之偏㸔來反不可以刑威懾而可以義理動書生出其¶
迂闊之說嘗試一二&KR0026;&KR0234;之間稍&KR0116;丕變奉令承教於君¶
子尚願維今有聞以淑厥後廬陵之政識與不識皆云一¶
佛出世山川出雲時&KR0040;流動此爲霖之善者机也民歌路¶
謡徹聞京師天子明聖恩光言逺某雖不敏尚能取皇甫¶
公韻歌和之占謝之次寫其輪囷寕不嗣音如此江水¶
　　　回吉州趙倅¶
某首春携便符㱕省道五&KR0279;下華&KR0322;葱蒨照我征衣雪跨¶
氷懸灑灑清味至今彷彿霄栩間投膠沸糜不克闖屏星¶
西来以修賀上之禮琳琅金薤忽落虹翠三過跫然以喜¶
<pb:KR4d0365_SBCK_006-31b>¶
某兹者伏審緹軾行春晝堂開暁䄂槐雲之五色爼樓月¶
之千峯共惟&KR0172;慶某官瑶簴簫鍾秋濤瑞錦駕玉虹垂蒼¶
兕凌紫清而上之固其所也鞙鞙珮璲乃翺翔石泉松雪¶
間邪輿藤簾繡小燕屏題方底緑緹又㸔環召某視郡印¶
十旬(云云)皆矞燾之賜也自省於㳙曹正&KR0018;不敏圎椷鄭¶
重此禮奚宜至哉鯨錦卷還猶有餘媿折&KR0009;芳菲今&KR0040;何¶
厚頓首拜嘉謹謝&KR0005;命尚容專致厦成之慶¶
　　　回&KR0061;州鄒倅¶
朱明逾半南薫之時共惟&KR0237;袴行春旌旗麗曉有燕有翼¶
某對㢘泉&KR0346;側厘東嚮以謝主書吏某頃叨節南馳得符¶
<pb:KR4d0365_SBCK_006-32a>¶
㱕省三峽烟&KR0040;中一再&KR0023;拜瑶林瓊&KR0035;之側亹亹吾味我¶
心冩&KR0006;執祛㡬何時明月千里惠而好我錯落華音下照¶
虹翠赤脚踏層氷忘其執&KR0044;也共審&KR0027;&KR0279;借重鳯岳凝清¶
時&KR0040;誦絃和風條教伏惟&KR0172;&KR0159;某官東山芝蘭之韻北斗¶
梧竹之標朝発軔&KR0006;扶桒夕&KR0259;轡&KR0006;玄圃識者巳竊遲之¶
兩樓山水能乆著神仙人邪竚文組之即真以介圭而入¶
覲某禊前一日奉重闈抵空同下旣三閲月公事稍清得¶
小遂半菽&KR0172;錫&KR0011;之餘也實篚勤斯芳菲袭予新&KR0040;洒濯¶
感在下風采采一芹效矉隴&KR0009;非所以報也馳遡一方¶
　　　回臨江婁倅¶
<pb:KR4d0365_SBCK_006-32b>¶
夏鳴仲琯良苗懐新共惟風月滿樓江山入自百神僎价¶
某焚&KR0331;㵸露專謝中㳙若兩廂氍毹五&KR0166;芍薬無庸爲仙¶
人瀆某於東都韓吕家&KR0166;鐺獨無耳乎頃一節湘行&KR0023;從¶
衡陽廣文君亹亹簷花情味甚㫪容也清江之上頡頏飛¶
霞獨不得四方爲雲追軼清絶琳琅金薤光堕玉虹執&KR0044;¶
以濯我心冩&KR0006;欽以某官氷壼玉露之泠泠瑶林瓊&KR0035;之¶
英英黄琮蒼璧之荧荧上之清都盛之紫㣲便當還家氊¶
本色石泉松雪可乆爲麒麟係&KR0088;方底緑綈自天子所某¶
&KR0005;指罔功叨恩便飬空同小院粗可從容半菽&KR0172;皆矞燾¶
之賜惟芻牧之才单龍蛇之俗險凛乎未知攸濟渠渠逺¶
<pb:KR4d0365_SBCK_006-33a>¶
道頌不以規旣謝下風尚沐新&KR0040;&KR0030;堂高䖏槐桂成行春¶
蚓秋蛇&KR0116;我形&KR0126;明公不以覆瓿而顯設之鍾軸爛然一¶
見頳發謹復&KR0005;命不勝馳泝¶
　　　回&KR0173;興熊倅震龍¶
某撫今&KR0040;懐清風其契闊未有甚於此時者也挹色絲於¶
浦碧追流水於㸑焦其慰浣有甚於斯今乎澹圃先生以¶
氷懸雪跨爲風&KR0487;以鸞漂鳯泊爲文章以規圎矩折爲政¶
事挈其堂堂著之高䖏以經緯河漢舟楫江濤萬夫一喙¶
也陳仲舉千載風流乃獨與&KR0010;寒結印倐霆轟颷怒而起¶
有不磊磊落落者乎時來則爲當仁無遜某雨别十年無¶
<pb:KR4d0365_SBCK_006-33b>¶
非俯仰林烏之日祖母行年八十有七切切便飬承乏此¶
來公朝䔍棐人紀之造而諸君子&KR0236;&KR0124;之餘也第五閱朔¶
于此塵而入鞅而出於民無絲分&KR0024;行矣丐一&KR0513;香火縁¶
奉輕軒以歸亹亹&KR0109;期明月千里折&KR0009;芳菲厚意不敢不¶
拜薄&KR0005;石間一&KR0288;非所以爲美芹也廬陵廣文玉戞金鏗¶
長沙識衡山簿猶昻昻鷄群之鶴中峯有以服乎兩峯觀¶
者爲此膽慄何當簮盍上下慷&KR0099;目送征翰臨染馳去■¶
　　　與楊縣尉如圭¶
某他日上下紫淦間草木吾味未必無觧后之雅者也廬¶
陵少仙之庭數有英㳺&KR0036;軔其間而君年又不可及當官¶
<pb:KR4d0365_SBCK_006-34a>¶
風采東西行者亹亹誦言知爲清修知爲縝栗培風怒飛¶
霄漢一碧跂予望之某誤恩便壘夣繞松楸間伏戎于莾¶
有乗虚而干法犯禁者霜&KR0279;&KR0205;以煩執事知敏手爲可託¶
也寒泉白&KR0487;&KR0170;頼方新惟牽師從者重愧重愧草草持慁¶
高明臨染無任¶
　　　回唐書記¶
某一節湘行得挹寳烟玉氣於芙蓉池渌間亹亹吾味&KR0172;¶
如平生岸花催路吹絮滿衣燁其五雲落我店月厚意乆¶
不報所思逺道回首&KR0719;然執事以瓊琚玉佩照映東西鵉¶
凰先驅朝閬風夕玄圃可也赤雲瑞氣黄花歸期當仁勿¶
<pb:KR4d0365_SBCK_006-34b>¶
遜某花朝前四日抵雲舎又十日奉重闈泝灘而上禊前¶
一日抵空同郡事稍簡俯仰半菽皆矞燾賜也江湖寥落¶
鴻影參差安得素心人相與數晨夕每誦此詩明&KR0036;不&KR0304;¶
輙持只赤小澣我&KR0059;采采澗芹臨風如結¶
　　　回黄強立¶
某薄㳺空同繾綣半菽故人知心千里&KR0009;瑶華音以繅藉¶
之讀之宛然促&KR0176;接語也強立以排淮决漢之胸行駕風¶
鞭霆之氣鑄爲雄辭能使京師&KR0083;貴新豐舎中誦天下事¶
一日騰上風聲千載某來此訟簡事稀餘力可及故讀四¶
境倍稔絶南剽之跡皆五雲所照映也乆缺報襄輙郵專¶
<pb:KR4d0365_SBCK_006-35a>¶
筒薄&KR0005;&KR0147;奉一&KR0015;¶
　　　回文教(名寳)¶
某乆徯亢宗無從通譜璧弟幸托年盟雲杏集中不知曽¶
得納拜否巳巳之&KR0010;千&KR0016;過廬陵有意來山中時某適赴¶
鶴書取愧薜荔失此交情悵然一方之感書來空同陳&KR0105;¶
天出欲徃從之湘水深令人亹亹柳子厚謂南方之靈鍾¶
而爲石故有多石少人之論某常以爲未也地氣自北而¶
南古有斯語意者人物之數斯文之運亦莫不然玉篸羅¶
帶之勝中州山川所未有也磅礴欝積而振&KR0036;之以其時¶
可矣吾宗文寔當之乎令業方來雲湧川至&KR0035;之風聲快¶
<pb:KR4d0365_SBCK_006-35b>¶
覩&KR0395;&KR0395;某半生落魄無足爲宗盟道去年單車馳岣嶁下¶
堂有重慈白雲間之陳情至於一再遂授今壘闔門就禄¶
亶出過數力綿求牧未知向方宗丈宦逰海外坐隔一関¶
一介相先是不以他人待同姓者委貺所及拜而受之薄¶
物非所以報何當嗣音¶
　　　與胡節推㓜黄¶
某他日盤之中辱玉山朗然照之舉㠶凌斗牛掛席拾海¶
月巳占吾成玉堂堂於此時矣空同落葉間快讀千佛喜¶
見榜花&KR0031;峯巽山嶙峋蒼翠布濩轇轕何盛大如之國家¶
三百年代有英傑&KR0035;之風聲五緯聚奎之符彪炳未巳㓕¶
<pb:KR4d0365_SBCK_006-36a>¶
沒草根者固復何限吾成玉一大振起之青原劖空忠節¶
生氣是則草木同味也隃計晝綉娱&KR0031;親時某當以奉祠¶
歸里尚從鄉稚耋&KR0049;馬首遮慶兹襞赫&KR1389;寫此茂悦亹亹¶
薄&KR0005;祗瀆¶
　　　繳奏藁上中書札子(時吴&KR0130;齋當國)¶
某惟軍國萬㣲日至黄閣不敢爲竿櫝區區懼凟威峻惟¶
釣宥是祈某頃罹人子之厄曽拜仁人親親之恩感激榮¶
光永矢無斁不自意今春伏遇先生衮綉來歸爲國柱石¶
遂得宻邇陶鈞以庶㡬一日&KR0130;&KR0282;之役幸甚莫大先生當¶
國以來上迎聖主悔悟之機下慰蒼生蘇息之望所謂垂¶
<pb:KR4d0365_SBCK_006-36b>¶
紳不動聲色而措天下於㤗山之安先生有焉乃一日伏¶
讀明詔許中外臣庶得實封言亊皇心光明言路軒豁恭¶
惟啓沃至深也某&KR0059;念今事變至此衝决横潰使宗社有¶
不測之&KR0104;者誰實爲之病根在内膠結不去終不可以爲¶
國是以積忱具書先陳其愚慮之一而痛哭流涕終之人¶
非不知爱身何苦如此冐死今日之事急矣懼其至於一¶
旦則亦不免扵死也惟是言輶如毛懼不足以感悟天聽¶
尚頼先生狥通國之心出回天之力以措世道於清夷光¶
晏之域某九殞無悔謹&KR0819;奏藁具申伏惟鈞慈俯賜鍳察¶
　　　賀簽書樞宻江端明古心¶
<pb:KR4d0365_SBCK_006-37a>¶
某夏五之月伏從下土切聽朝命共惟天子蒐選洪儒布¶
滿侍從而先生以海内逹尊居然冠文昌之首僕自惟念¶
正人登崇天下誠幸誠賀不敢以草野自踈輒奉状以爲¶
斯人之慶記史登録及徹巖視&KR0059;心欣喜莫可涯涘山澤¶
深逺與廊廟本不相接一日閭巷風傳歡吹則謂先生以¶
某日踐政地參樞筦主上聖明君子終爲大用莫不舉手¶
加額以爲共相天子活百姓遂在旦夕以一方椎而放諸¶
知懽欣交通人情莫不皆然人望有所宗而斯民之譽猶¶
出於直道僕爲之舞之蹈之中夜以思不能成寐夫以穹¶
壤之大人倫之衆而先生之進大夫士庶民皆欣欣然相¶
<pb:KR4d0365_SBCK_006-37b>¶
告如其父兄親属之得用&KR0005;有所利頼於巳者此其心豈¶
千金之所可得而家至户暁所能同哉我朝先正得此氣¶
象惟前有范文正後有司馬公范自諌府以來以言事傾¶
動中外後來出帥西邉入班兩地岩穴之士慕下風而望¶
餘光盖皆延頸企踵以庶㡬其一日之爲相司馬居洛中¶
十餘年當時兒童婦女識與不識競曰司馬相公元祐&KR0004;¶
衛士之感泣都人之遮留其所由來者漸矣非一朝一夕¶
之故也范公得經世之望司馬公得救民之望嘗恨士大¶
夫所以積望於平日得望於當時盖㡬世㡬年而後得此¶
二公有以厭服天下之心口聳動時人之耳目而范公不¶
<pb:KR4d0365_SBCK_006-38a>¶
及用司馬公不及盡用天之未欲平治天下其如之何哉¶
今先生早以言語妙天下中以政事動中朝後以氣槩風¶
度上結人主之知而下爲四海所傾慕則先生都范馬之¶
望於一身盖二公之後又凡㡬世㡬年而後得此天下之¶
所以責望於先生者豈與伈伈晛晛笑與秩終而甘同草¶
木俱腐者同日而語哉方今西有叛&KR0005;東有逆離而江淮¶
與強敵爲隣強兵富財之道無所於講主上不得怡宰相¶
以爲憂其顯證莫過於此而學士大夫&KR0059;相擬議痛心疾¶
首以爲方来無窮之變伏於不足慮之中而發於不測而¶
不可禁者其㡬&KR0057;切凛凛天下無事則代天理物之地猶¶
<pb:KR4d0365_SBCK_006-38b>¶
可從事於牽&KR0024;架漏以庶㡬不至於敗缺不幸槍攘憂危¶
之間倘非碩徳重名積孚於人心一日舉之以從民望則¶
鎮服危疑&KR0053;拾渙散精神氣&KR0020;未能一旦動天下之聽也¶
今當揆身定大亂莫安方極不敢自以爲功而方嘉與天¶
下之賢者共圗乆安長治之策先生從容於廟朝訏謨於¶
帷幄則當揆所以&KR0173;體貌敷腹心未能或之先也鄼侯所¶
以舉代於平陽茂弘所以深噐於安石其爲天下國家計¶
者甚悉豈曰身爲功業而已哉則夫先生之一身其&KR0028;繋¶
於方來之世道誠重且大而閭閻之内父子骨肉&KR0059;憂過¶
計以爲脫有倉卒則所以&KR0009;命而幸全者非先生疇依然¶
<pb:KR4d0365_SBCK_006-39a>¶
則先生之望近世以來絶無而僅有者&KR0005;范馬不及爲之¶
事先生&KR0005;來雖欲逃之而不爲其亦何辭以謝天地神人¶
之所期哉僕鄙野無足道又執方不通扵世修門之書每¶
視以爲甚重而未敢輒發其扵先生獨亹亹不倦自天下¶
之公而言則僕之喜談樂道與人情若不相逺自一身之¶
&KR0059;而言則僕誠何人而辱先生特逹之知此其所以伸&KR0083;¶
行墨樂爲四海誦其情而不自&KR0116;其僣且凟也伏惟先生¶
少垂察焉¶
某仰惟三台熒煌之精藐在雲漢下土之人夜詹頟&KR0725;曽¶
無羽翰可飛簉於經天光耀之側間者不揆雖荒繆之筆¶
<pb:KR4d0365_SBCK_006-39b>¶
墨時得以上登㳙史而&KR0026;道德聽教誨自謂未有疇昔則¶
左右亦以其人爲何如先生度越常情嘉恵後學采於窮¶
約之素以爲可進而教之廬陵之士凡來謁先生者未嘗¶
不深念其姓名至於造化人物之地先生所以提撕薦進¶
使之得以齒下士於朝則旣有日矣乃者秘府之命從天¶
而下空山不頴之蹤跡一日有聞於人自宰相鈞陶而言¶
曽無所偏&KR0059;而某心口相謂山澤之人何以及此是盖有¶
所從來而不敢忘也當㤗之世必有均調皇極之輔深思¶
逺計周及人物雖遐逺僻陋如不肖亦使之無所曠棄九¶
二曰不遐遺得尚于中行今當揆以之㤗之未成也必有¶
<pb:KR4d0365_SBCK_006-40a>¶
一陽爲之先而後衆陽之氣&KR0124;随其汲引以進今正人滿¶
朝大抵以先生爲朋來之倡至扵晚陋亦得依乗以前初¶
九曰㧞茅茹以其彚征先生當之屯之六二曰匪冦婚媾¶
女子貞不字十年乃字二嫌扵&KR0004;不願爲應徘徊不字至¶
於十年某雖不足語此顧惟刼而從之者衆矣盖至今日¶
得先生爲之宗主奉命驅馳惟此時爲然某他無能爲役¶
至扵守其本心不與流俗爲軒輊以求上不&KR0018;知巳下不¶
&KR0018;嵬&KR0200;之所存則或可無愧怍於此尚惟先生終斆之某¶
欽惟新命亟應祗赴顧以未服外庸不敢即造朝班區區¶
欲俟宫&KR0026;兩考批滿日徐拜恩渥盖巳顓状控扵朝矣諒¶
<pb:KR4d0365_SBCK_006-40b>¶
先生當許可之遥睇清崇未即詹侍輒奉状臨拜懇悃¶
　　　與前人(時以前宰相帥湖南回)¶
某半生出門下幸甚乃從湖南以一節奔走閫部去年此¶
時拜長沙夀星甫償分願潭衡相望郵置信&KR0043;奉令承教¶
王事一家以父兄師弟子之情而行扵連率方伯之際湘¶
人或云前未見此比而某也受賜為不貲矣先生之入湘¶
也某後三數日而來先生之出湘也某後三數日而去何¶
其歩亦歩而趍亦趍也璧弟扵臨江候迓使艎獨&KR0170;一再¶
予進所以愛之誨之不令兄弟無間然者曽不自意先生¶
及豐城以下乃有門内之戚盛德大業如山如河存神過¶
<pb:KR4d0365_SBCK_006-41a>¶
化之學先生其講之也孰矣某所得郡去家一&KR1239;而近奉¶
八十七之祖母與老母俱闔門長㓜無慮二百指悉從官¶
居糜費俸粟是皆公朝&KR0236;&KR0011;之造郡事頗簡四方無竊發¶
之告日來風&KR0040;亦似調順使苟禄之日得免曠&KR1539;非大播¶
之賜而誰賜秦孟四者乆焉逋誅湖湘未了公事殊切介¶
介比日來連得&KR0199;同官書閻計議駐兵永明誘孟四而生¶
&KR0023;之爲廣兵所奪尋且告斃經司取其屍寸斬以謝兩路¶
先是田定二㩀平原秦小九㩀塩田爲秦孟四聲援引孟¶
四以屠永明正田定二之爲也柯倅權全州首禽二兇磔¶
於市自二兇死而孟四遂不能免先生一畨出師其終條¶
<pb:KR4d0365_SBCK_006-41b>¶
理如此孟四不死非但遺患南方其於根本関繋甚不細¶
旦得竣事功之在彼在此無足計也蕭獻可失其令嗣如¶
塤廬陵生此士有&KR0190;可爲痛惜詹望㤗階中夕九起薄言¶
傾寫有懐忡忡伏乞鈞照¶
　　　與吉守李寺丞芾(號肯齋)¶
某居廬陵南陬盖受㕓之最逺者也其於當世人物無所¶
交際惟從田間側聽輿論則天下伯淳雖隔在僻逺烏得¶
不聞風稽首吾州自前守去後無主宰㡬一年舞鱔號狐¶
郡政泥濁斯人無&KR0499;亦云甚矣執事不鄙下土恵然此來¶
天開日明是在今日某實爲郷國稱&KR0159;仰藉矞雲在上區¶
<pb:KR4d0365_SBCK_006-42a>¶
區非才叨恩入舘極知&KR0018;乗月朔甞造州関印申免時聞¶
千&KR0016;且入関某遂止旅間伺&KR0049;攀迓前茅&KR0071;聞少展適頭¶
目受病旋暈不可耐不得巳載舟兼輿以歸相距兩月交¶
臂失之不敏之咎其當何如方僥倖平復造謁以叙悃愊¶
顓駛及門寵授翰墨山林踈賤之人乃得殊礼郡大夫之¶
德爲不可及而某缺典之愧益加多矣祗誦來辱避席再¶
拜有懐輪囷具嚴&KR0004;櫝謹具劄子繳申職事之記所有台¶
翰謹謹歸璧示不敢當也修有草率顓圗侍見以謝¶
　　　囬廣東曹提刑¶
伏以炎日正夏薫風自南共惟某官玉節霄明華絲雲度¶
<pb:KR4d0365_SBCK_006-42b>¶
穆清簡炷交壌棐扶台候動止曼福某㵸頴㢘清通箋奎¶
碧恵徼書月却立下風某遥企芙蓉上挿牛斗&KR0770;繡衣之¶
持斧而璚靡以爲粻弘鋪太和勿問元吉某欽以某官簘¶
鍾鏗戞玉尺端方廬阜青蒼毓白石清泉之勝北斗魁傑¶
挺碧梧翠竹之標或弭節於人間或彯纓於帝所旣盤礴¶
而欝積復周逰以逍遥流水青山奪司馬尋春之志荒崖¶
絶島行濂溪流物之心欽哉刑之恤哉使也言有先也樓&KR0279;¶
映白日絲轡小馳衣冠拜紫宸綸音遄下某起&KR0026;宣夜跂¶
敬明河方闊焉北&KR0035;之題乃贈以南金之寵跫然三復愧¶
此七襄某頃綴楚軺每懐綿耒牋天從欲回卭坂之車便¶
<pb:KR4d0365_SBCK_006-43a>¶
地飬親得江南之舎永惟&KR0236;&KR0124;不隔善鄰襞積阻心熒煌¶
在目某䄂分&KR0331;露才劣錦雲雜下俚於九成發宗工之一¶
莞隃瞻蓬翠工輯蕋珠氷桃碧藕之清凉福英禄華之郁¶
穆&KR0279;容所戒鞭影是趍¶
　　　回陳侍&KR0048;¶
某伏以回車卭坂請自效於林烏得郡江南取巳&KR0162;之竹¶
馬綢繆錦覆緹襲衮華共惟某官麾斥八極之風雷卷懐¶
九天之星斗古靈䄂中之藁屢薦時賢温公洛下之評不¶
遺人物遂使忝求芻之&KR0009;從而諧啜菽之&KR0059;某半竹奚堪¶
&KR1275;花甚寵想五&KR0341;青山之樂&KR0133;請訂金懐四愁明月之詩¶
<pb:KR4d0365_SBCK_006-43b>¶
&KR0154;酬贈璧謹具劄子申謝伏乞台照¶
　　　與湖南交代廖提刑¶
某汲濂香褁側厘裔忞忞于主進吏昭交好也首祈紆省¶
兹者伏審濡絲星轡弭節霜&KR0279;紫盖撑空開雲烟之五色¶
綉衣立漢&KR0904;氷雪於九州號令一新江山胥動共惟某官¶
金井玉淵之丰度簫鍾瑶簴之聲名老氣峥嵘&KR0269;鰲頭之¶
山碧清文流&KR0904;貫龍影之潭星凢踐&KR0993;中外以來皆推行¶
忠恕之學惟刀劍狃楚氛之&KR0086;頼旌旗指漢坂而驅于疆¶
于理于南來宣王命其刑其罰其審曰惟民中汲湘水而¶
滌瘡痍豁衡雲而燭幽枉禮樂遣使臣也於昭原隰之光¶
<pb:KR4d0365_SBCK_006-44a>¶
衮綉歸我公&KR0006;遄任朝廷之重某頃從岣嶁下一拜状後¶
&KR0071;得㫖以臬事属之宋使君某遂於正月末觧維而西先¶
花朝之四日抵雲舎禊前奉重闈至空同上俯仰半菽皆¶
矞燾賜也第念夙縁結習實開衣冠百世之好乃不克迎¶
拜馬前面奉&KR0027;組江海契闊有足念者近得之東西行人¶
始知歜節前玉節道盱境以時考之此際乆建牙楚觀上¶
矣某不勝爲湖南一道賀舞後木人蕭然音節納之錦覆¶
過者化之亦以自賀也某春杪得府第所遣荅書仰佩篤¶
叙數月念念嗣音相望泬寥邃坐不敏兹想建&KR0279;有俶謹¶
跽下風傾此襞積臨拜無任馳泝之至伏乞台照¶
<pb:KR4d0365_SBCK_006-44b>¶
　　　與前浙西安撫李大卿(號肯齋)¶
某頃從湘花間觧維而西也故人意厚棹酒壼三十里而¶
飲餞之風飄飄&KR0006;吹衣芳菲菲&KR0006;襲予呴喻篤緻一何勤¶
也回首江空明月千里因念向留楚觀望午橋鍾鼔不隔¶
簷隂從容玉塵曽不能以數數矧今去之汀洲杜若間蓬¶
弱三萬不趐明河在天瞻仰夙夜如此悁結何某共以某¶
官懸&KR0058;垂&KR0068;瑶簴簫鍾峥氷雪走雷霆精神麾乎八極¶
金石諧韶濩文采&KR0013;乎五音維今江濤正湏人物外之而¶
北門筦鑰内之而西府樞機亶惟老成具有經濟青山五¶
&KR0341;未容&KR0009;傲之深黄道九天佇看傳呼之近某丕承矞燾¶
<pb:KR4d0365_SBCK_006-45a>¶
先花朝之四日抵雲舎又十日奉重闈泝灘而上禊前抵¶
郡邸賤事乍入沸糜不免轇轕旣三閲月遂就簡平親老¶
安徤如常半菽俯仰皆&KR0236;&KR0124;之及惟起視四境長山谷荒¶
赤子龍蛇未易帖服商蚷馳河凛乎其未濟教思無窮惟¶
勿替宿昔重訓&KR0346;之秦冦一叚某未了事而去日夜念此¶
半年師旅數州杼柚爲空疽根仍存憂&KR0154;有極今聞罪人¶
斯得黨&KR0124;悉就殱夷我愛桐鄕&KR0282;齒爲折顧撫摩凋瘵鎮¶
定危疑湖嶺間方來正欠工夫耳洛中花竹平安悠然長¶
思當必及之某數月念念專襞上起居及今方走一介不¶
敏甚矣未繇佳晤暑氣方殷&KR0133;言金護玉持以副蒼生之¶
<pb:KR4d0365_SBCK_006-45b>¶
望&KR0012;&KR0279;有委一唯鞭影所向某臨風馳泝之至¶
　　　與劉吉州漢傳¶
某介恃薄雲之&KR0105;忘其爲凟僣有&KR0133;陳吾郷歐陽巽齋先¶
生講學天出從㳺滿門登科三十年獨䖏環堵晚見召擢¶
一再登朝先生居之淡如也其修於家終日清言接引後¶
進未嘗爲擔石謀&KR0162;舘之日槖無嬴貲諸生爲集䘮事悠¶
悠人生惟死乃見真實嗚呼先生之風可使懦夫立也其¶
子浚字資深世先生之學頺然布衣禁路諸公每以郷先¶
生殁而無澤爲闕典有欲從化地言者人情好德信不相¶
逺先生不以貨財遺其子而資深亦復能守拙甘貧酷與¶
<pb:KR4d0365_SBCK_006-46a>¶
乃翁相似區區謂文獻所属吾軰當相與輔成之大監樂¶
善若不及又於巽齋爲庚年同朝儻念其孤時分廪俸月¶
質送之使先生有子不至乏絶非惟使爲善者知勸而名¶
公念&KR0199;下士之盛心所風厲逺矣某旦夕亦謀具辭幣聘¶
資深至郡齋庶㡬前軰之典刑斯文之&KR0043;昔念同志孰有¶
如門墻者故輒以書至焉當暑紊聽慚汗瀋流伏乞台照¶
　　　回兩淮制使李端明庭芝¶
伏惟龍虎魁傑手提鐡&KR0207;重鎮東郊淮山崇崇江水不波¶
施於南&KR0095;&KR0032;也跽敬階符等威有截不圗親&KR0904;衮翰賁之¶
榮光下&KR0095;伏讀感激某仰承寵戒信豐趙宰真古大臣勤¶
<pb:KR4d0365_SBCK_006-46b>¶
小之威心趙於某同年宿相厚今又得以郡邑聮好人事¶
結習非偶然矧知出自晋公門下他日稱吾榜得人有所¶
受之矣謹具劄子百拜控謝藁&KR2968;萬罪伏乞鈞照¶
　　　回岳縣尉¶
惟中興之&KR0004;先武穆王手扶天戈忠義與日月争光名在¶
旂常功在社稷天報勲勞克昌厥後雖百世可知也縣尉¶
生北平龍虎家而又&KR0646;然植立誰不知敬幸出結習乃託¶
一日之甞僚判諭批暦亦旣欽承逺&KR0140;鱗緘爲禮過矣¶
　　　與洪端明雲巖(名燾)¶
去&KR0010;在湘中專人詣越拜起居遄沐報教以門墻一介之¶
<pb:KR4d0365_SBCK_006-47a>¶
&KR0199;撫問所及勿替引之相望廓寥感戴不可言喻&KR0071;閱邸¶
狀欣審端殿陞班安車就第于&KR0416;于理旣了旬宣某水某¶
丘逕歸逰釣共惟驩慶欽以某官中朝&KR0132;&KR0199;前軰典刑早¶
&KR0010;驅馳持國子華之並出晚年脱&KR0904;盤洲野䖏之所無今¶
世浮沉畏途不知止足者勿論固有掛冠請老欲一日婆¶
婆里門而不可得者先生䄂手版還丞相天目山中逍遥¶
野服獨立於得䘮寵辱之表真天人哉左轄頻虚上方側¶
席只恐禁中朝出傳宣天使夕至未容公乆作碧山學士¶
耳某堂有重慈今年八十有七昨者&KR0005;指而出牽於行路¶
鶴髪不容迎飬&KR0010;晩力扣化地乃&KR0140;麾章貢家園相去三¶
<pb:KR4d0365_SBCK_006-47b>¶
百里一&KR1239;可杭闔門二百指皆仰禄焉此先生矞雲所覃¶
某到郡後頗與郡人相安日來四境無虞早收中熟覺風¶
&KR0040;如期晚稲亦可望惟是力綿求牧來日方長凛乎淑後¶
先生&KR0237;袴&KR0199;譜出其一二以恵綏之&KR0170;戴而行敢不知賜¶
某於左右缺禮乆矣謹寅奉赤&KR0083;申緑野平安之問采采¶
澗芹犯嚴悚仄未&KR0114;誾侍&KR0133;言觀頥視&KR0130;益扶神明以慰¶
中外属望臨風拳拳¶
　　　與贑州属縣宰¶
顓有公禀保伍本領在於隅團比者郡家禀使者之命欲¶
於十縣從新整刷一畨見之公文固巳詳盡所謂差過隅¶
<pb:KR4d0365_SBCK_006-48a>¶
團盖所在積弊有公差者有買充者正在賢令尹用其明¶
焉可因者因可革者革按之&KR0199;籍參之僉言一日而可决¶
也使者屢問及此&KR0077;望辦以敏手月末如期申來隅團定¶
則保伍周保伍周則盗賊弭郡之所以&KR0170;成也而縣亦職¶
有利焉申嚴出甲榜比想皆巳家至今有賞罰鏤榜煩更¶
徧掲¶
　　　回&KR0061;永州¶
某引首三吾環清匯碧神仙人居之坐隔千里方嘆衡鴈¶
之參差緹&KR0016;秋風落我虹翠跫然瑶華音之在耳也共惟¶
某官以羔羊素絲爲節㮣以清霜紫電爲精神以布帛菽¶
<pb:KR4d0365_SBCK_006-48b>¶
粟爲政事自擁千車來照二水發舒家學一二便足以破¶
奸膽甦民氣期月而可百廢具興萬石山中遂爲古頴川¶
渤海郡真刺史敏手也清廟訪落諸侯來朝風聲堂堂歸¶
植千載某承乏便州僥倖娱恃庭空無事年榖粗登凡前¶
此龍蛇之淵皆屏跡絶影要是奉教宿昔隂有以恵利之¶
然親意亦復念家旦夕皈命香火歸哺山之南水之北矣¶
逺道&KR0009;&KR0005;有實其庭吾味之厚不翅懐連城而佩明月也¶
臨風慷&KR0099;亟此馳謝尚猷緝繭申&KR0049;起居伏乞台照¶
　　　賀京尹曽尚書¶
某兹者共審露綸渙渥星&KR0130;陞華東澗西&KR0518;冠十連之元¶
<pb:KR4d0365_SBCK_006-49a>¶
帥南昌北斗表六典之地官丹屏雲開紅牙日麗共惟某¶
官依乗日月吞&KR0269;江湖直氣摩空金天晶之錯落清規照¶
世玉井水之紺寒自&KR0938;&KR0938;於鵉声遄峩峩乎豸角文章大¶
手南豐先生政事十條小范老子出䄂摩霜之&KR0207;坐吟卷¶
&KR0040;之簾真侍從㱕拜於甘泉慈父母來臨於京兆乃由太¶
一徑陟文昌氷懸雪夸而朝望孚日暖潮平而民氣悦&KR0770;¶
衣冠於建禮益鎮千幾籌帷幄於延和遄歸兩地某喜傳¶
除綍阻趂賀綦五緯明霄望龍泉之秋色九河流潤懐虹¶
翠之春暉謹具劄子申賀伏乞台照¶
　　　回曽知縣晞顔(號東軒後除御史)¶
<pb:KR4d0365_SBCK_006-49b>¶
某去秋知紫氣飛度鴈峯法不得相候西風徹&KR0068;新&KR0040;來¶
車知必不我遐棄也未㡬喜開玉垣飛檄荣甚錦歸交臂¶
參差殊重回首今年出湘之日乃千&KR0016;載入湘之時又不¶
得相随鷄豚社中一&KR0190;契闊相隔耿耿心知不圗帳犀逺¶
持五雲下賁虹翠筆墨淋漓起敬英妙而繰藉所及不敢¶
當不敢當某堂有重慈自高安歸後十年不克迎侍昨&KR0010;¶
叨節本不能出請祠不&KR0023;命姑以單&KR0016;驅馳非其欲也轇¶
轕白雲情表連上君師天地之造&KR0140;之便州非徼福&KR0032;遺¶
端不及此千里逺&KR0005;折&KR0009;何厚衣&KR0013;重襲其宏多矣乍理¶
糜沸禀對皋晏薄附芹心非所以爲報也蓬萊玉雪小置¶
<pb:KR4d0365_SBCK_006-50a>¶
之松竹間㑹有新綸&KR0029;布婁賀¶
　　　回曽連推宗甫(名尹)¶
某㵸頴㢘清起而謝所&KR0170;東嚮亹亹一拜㡬何年西方美¶
人豈不夙夜飛鴻踏雪閴其廓寥去年漫浪行湘於東軒¶
公甚相厚朅來八境又日從巖山先生遊獨於吾㤗宇何¶
其闊如也春榜旣開聞謝家鳯毛世科盛事芙渠勝䖏僅¶
隔&KR0067;梅每念擘牋寫此襞積乍入沸糜中堕此不敏而琳¶
琅金薤卷五仙雲氣下之言念知心喜而不&KR0304;吾㤗宇以¶
乾坤清氣皛皛銀河朝發軔&KR0006;咸池暝曝鱗於沃焦以其¶
時可矣河陽幕中雲飛川泳老子&KR0029;胡床誇有此客佇由¶
<pb:KR4d0365_SBCK_006-50b>¶
黄金&KR0279;徑上清&KR0200;闥某單車馳&KR1174;嶁下十閲月太行白雲¶
繚繞清夣陳情一再天高聽下&KR0140;以便符奉重闈抵空同¶
三見蓂莢矣郡稍簡静得遂半菽&KR0172;皆&KR0236;&KR0011;所及也渠渠¶
然頌不以䂓望塵辟易芳菲逺道第懐我&KR0059;聞車馬行色¶
且旦夕出領某倘未以罪去得握手道&KR0199;豈不快哉占謝¶
蕝如馳遡一碧¶
　　　回李本中¶
某一節稍踈聞問千里相望方賦所思得手書讀之展轉¶
情話慰此契闊某&KR0190;年以児女講授爲琴書累發&KR0004;啓蔽¶
作成方來三世交逰此意不敢忘去區區出山親老不任¶
<pb:KR4d0365_SBCK_006-51a>¶
行役雲龍隔絶不得日奉從容本中獨䖏寒齋&KR0116;户外&KR0752;¶
不至静中倍有方冊工夫然門可張羅庖&KR0032;自放所以&KR0418;¶
師者必甚鹵缺&KR0018;愧柰何諭及小子年漸長當學聲律&KR0057;¶
認真至第此児自以爲得師甚欲從師學而學焉又念吾¶
先人以賦起門重於改作貪賢且柰何今姑尊来教擇賦¶
師爲代但未知来年有意他出否倘有啚回某雖江湖懸¶
隔豈無可效綿者拳拳此&KR0168;亦以属之新昌弟唯命東西¶
矣敬慿使禀控別牋薄物少&KR0009;芹&KR0059;令祖困學老先生尊¶
&KR0049;多福侍邉乞道起居¶
　　　回長沙&KR0019;縣尉合¶
<pb:KR4d0365_SBCK_006-51b>¶
某他日接玉泉於㳙㳙中去之十年君且撫汗漫神変化¶
而爲龍巳高言軋霄自當向上位置需雲岳翠不淹騰踔¶
乎豸府知心貽書道君出䖏之槩廣文又緹襲琳琅以來¶
目中&KR0005;快見緇之好也敢不預戒行窩汛掃以侯雖然落¶
木荒凉之境飄風潏蕩之蹤以君堂堂発軔而肯相從於¶
庖爼間此意携持琬琰者不屑也吾意不薄惟君熟裁之¶
持對不敏切惟照寛¶
文山先生全集卷之六終¶
