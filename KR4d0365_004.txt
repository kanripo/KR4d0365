# -*- mode: mandoku-view; -*-
#+TITLE: 文山先生全集
#+DATE: 2015-09-11 15:16:28.152885
#+PROPERTY: ID KR4d0365
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0275-004文山先生文集-卷第四.
<pb:KR4d0365_SBCK_004-1a>¶
文山先生全集卷之四　文集¶
　表牋¶
　　　門謝表¶
臣某言伏凖省劄五月二十八日三省同奉聖㫖文天祥¶
添差簽書寕海軍節度判官&KR0550;公事仍𨤲務臣以賜第之¶
初未經門謝未敢祗拜劄命申乞指揮續凖省札七月十¶
一日三省同奉聖㫖令朝謝訖之任臣謹遵奉㫖揮詣闕¶
庭朝謝者御大廷而發䇿式廣旁招奉清問以攄忠誤承¶
親擢尚阻紫宸之謝&KR0205;叨黄&KR0083;之除曠世遭逢瞻天感激¶
臣切以賔興下詔同天地宗祀之彛科舉取人代造化爵賢¶
<pb:KR4d0365_SBCK_004-1b>¶
之柄豈曰利人才之進取其間實天道之流行肆萬乗之¶
臨軒受諸侯之貢士占小善者率以録咸造在廷取一人¶
焉抜其&KR0057;必有名世豈應庸𤨏可在蒐羅臣禀質旣凡聞¶
道猶淺才非洛陽之年少偶玷薦書學非廣川之大儒&KR0205;¶
塵舉首自叨異數亦旣三年回思臚唱之蒙恩莫與鳬趍¶
而奉表有懐就日無路牋天方徬徨於丘園乃寵綏其禄¶
秩輙請展爲臣之禮幸許脩詣闕之恭兹盖伏遇皇帝陛¶
下徳體乾行道苻常乆世更三紀逺追成周式化之風&KR0010;¶
啓後庚近接藝祖開基之運凡際風雲之㑹咸依日月之¶
光遂令一介之姓名亦&KR0013;九重之記録臣敢不誓堅素守¶
<pb:KR4d0365_SBCK_004-2a>¶
勉企前修自揆讀書非爲平生温飽之計願言竭節用副¶
上心忠孝之期臣無任瞻天望聖激切屏營之至謹奉表¶
陳謝以聞¶
　　　湖南提刑到任謝皇帝表¶
帝庭敷命昭闢四門天牧播刑誤頒一節申以遄驅之㫖¶
疇兹巳試之庸周隰載馳漢條具布伏念臣本無他技惟¶
有孤忠兩朝特逹之知洊塵清要十載行蔵之跡秪自悔¶
&KR0057;雲雷之義方屯天地之心巳復當元日逹聰之始在皇¶
華遣使之中聖恩靡許於祝𨤲臣職敢稽於行道瞻盖髙¶
而下耳冀用譽於折肱茲盖恭遇皇帝陛下道恊重華仁¶
<pb:KR4d0365_SBCK_004-2b>¶
周四表崇德廣業合乾轉坤翕之功折獄致刑得震動離¶
明之用遂令承乏復忝司平臣敢不祗若咨詢對&KR0045;欽恤¶
陳時臬事尚弘康乂之圗受王嘉師永迪明清之訓¶
　　　謝皇太后表¶
司平椘甸命出嚴宸告至周原恩歸慈極敢敷&KR1078;訓仰謝¶
徽音伏念臣一介寒㣲兩朝知遇傾葵向闕&KR0004;無&KR0024;於使¶
令啜菽杜門秪自深於觀省當元日㑹同之始拜公朝抆¶
拭之仁言遣使臣徃陳臬事華省遄頒於趣㫖叢祠竟秘¶
於俞音勉臣子之驅馳見吏民而宣布兹盖恭遇夀和聖¶
福皇太后陛下心起有極道合無&KR0416;長信怡愉賛炎圖之¶
<pb:KR4d0365_SBCK_004-3a>¶
昌運大任肅穆開蒼籙之𨺚平宜擇攸司俾敬爾獄臣敢¶
不丕承欽恤誕布慈仁乂我&KR0058;民尚想無刑之治于其王¶
母敢忘介福之元¶
　　謝皇后牋¶
君子審官道𨺚儷極皇華遣使命出治朝徳意具宣忱辭¶
告至伏念臣踈庸一介遭遇兩朝早綴班行甞忝金科之¶
属&KR0071;乗使傳復塵繡指之行曲成每戴於𨤲明退食難迯¶
於吏議不圖元㑹復錫恩言抆拭起家徃陳時臬驅馳在¶
道寅奉天威涖止攸司欽哉乃職兹盖伏遇皇后殿下徳¶
侔坤地位正家人闗雎之化既行用之天下象魏之法使¶
<pb:KR4d0365_SBCK_004-3b>¶
布正自王宫爰取踐更載叨詳讞臣敢不靈承欽恤祗若¶
平反無刑以乂&KR0058;民誕敷聖化式敬以長王國永誦徽音¶
　　　皇太子生日賀皇帝表¶
大夏長贏坤二爻之紀季千秋似續震一索之揆&KR0004;瑞彩¶
縁車歡顔丹扆恭惟皇帝陛下徳流𦬊水業茂蘿圖夀富¶
多男積善必有餘慶本支百世命吉在厥&KR0004;生記甲觀之¶
瑞分占乙禖之祚逺臣縻身軫埜戴目心星誦億子之宜¶
君首歌周雅祝萬年之爲父更續唐詩¶
　　　賀皇太后表¶
福于王母際南面之昌期天以神孫娱東朝之永日晝堂¶
<pb:KR4d0365_SBCK_004-4a>¶
瑞節長樂歡聲恭惟夀和聖福皇太后性藴冲和仁培静¶
夀思齊所以聖也以御于&KR0022;螽斯宜爾孫兮克開厥後皇¶
皇穆穆&KR0071;&KR0071;承承臣迹滯騏原心馳鳯闕本支百世播緜¶
瓞之聲詩怡愉萬年衍含飴之福慶¶
　　　賀皇后牋¶
坤后廣生式恊二爻之月震男揆度載逢一索之期慶衍¶
蘿圗喜充椒掖恭惟皇后殿下道柔配地徳厚承天以御¶
于家爲今京室之婦則樂有子如古周南之風百世本支¶
萬年福禄臣迹縻牲轡心賀燕謀占斯干之詩巳符吉夣¶
羙思齊之徳益嗣徽音¶
<pb:KR4d0365_SBCK_004-4b>¶
　　　皇子進封左衞上將軍嘉國公賀皇帝表¶
乾父垂仁茂積蘿圗之慶震男鍾羙肇基茅土之&KR0022;百世¶
可知四方來賀洪惟昭代爰立親親粤有舊章禮&KR0278;貴貴¶
昉祥符之七載侈慶國之初封綺仗分班璲珪䟽寵庸表¶
人倫之厚遹觀王室之&KR0416;式于今休&KR0101;于成憲恭惟皇帝¶
陛下福堷周厚和緝堯雍寳暦無&KR0416;方萬年而受祜金枝¶
有煒期億子以宜君錫以嘉名渙其大號地營東井詔爵¶
五之最穹天拱北辰炳心三之相照克昌厥後長發其祥¶
臣有蹇牡騑阻随虎拜祉歌子施遥陳皇矣之詩道盡君¶
嚴願賛家人之易¶
<pb:KR4d0365_SBCK_004-5a>¶
　　賀皇太后表¶
東朝保艾方𨺚堯母之仁西國分茅式篤文孫之慶兩宫¶
喜色萬宇歡聲恭惟夀和聖福皇太后陛下徳厚慈元神¶
怡長樂尊之至也上承視膳之勤宜爾䋲&KR0006;下適含飴之¶
趣瑶池日永玉葉春濃臣逺&KR0013;繡衣隃瞻綵仗于其王母¶
知介夀之來崇佑我後人&KR0133;丕圖之有衍¶
　　賀皇后牋¶
坤稱乎母儼家服於椒𡍼震索而男赫龍光於茅土長秋¶
喜色方夏歡聲恭惟皇后殿下含弘承天愽厚配地祥鍾¶
長發熾啇後於有娀音&KR0071;思齊培文昭於大姒圭瑑焜煌¶
<pb:KR4d0365_SBCK_004-5b>¶
於綺仗芾朱輝映於褘衣臣逺驟華原隃瞻蘂殿想宜君¶
之穆穆茂對王休侈多子之䋲䋲載歸后羙¶
　　　皇女進封同夀公主賀皇帝表¶
乾見大人道夙𨺚於乾體巽爲長女命爰寵於巽申喜溢¶
宫庭歡騰海宇竊惟興君之際必有積善之餘播在正風¶
則曰王&KR0078;之羙陳于小雅是爲女子之祥無非歌福禄之¶
同于以表國家之盛恭惟皇帝陛下和順而理温柔以容¶
苞體深仁旣歲緜𤓰之瓞岡陵厚積復培穠李之華始封¶
爰遴於嘉名遐祉永齊於聖夀臣跡縻使事身隔賀班親¶
愛如家遥賛人倫之厚肅雍迪教遹觀王道之成¶
<pb:KR4d0365_SBCK_004-6a>¶
　　　賀皇太后表¶
周家福禄積由任姒之仁堯母聖神親覩娥英之慶宫闈¶
盛典海宇歡聲恭惟夀和聖福皇太后陛下南極景光東¶
朝綦貴有功寳祚旣開聖子之傳流澤銀潢爰毓天孫之¶
瑞賛&KR0004;封於沁水同上夀於瑶池臣逺玷皇華隃瞻長樂¶
怡愉太后諒承婉娩之娱雍肅王&KR0078;益表儉慈之教¶
　　　賀皇后牋¶
坤萬物之資生實蕃慶積巽一索之謂長昉對命申喜氣¶
宮闈歡聲海宇恭惟皇后殿下𨵿雎孝敬芣苡和平灼灼¶
宜家夙範華桃之懿雍雍成徳茂鍾穠李之英賁然錫沁¶
<pb:KR4d0365_SBCK_004-6b>¶
水之封展也同長秋之夀臣逺縻苞杞遥睇塗椒風以周¶
南仰化原之洵美觀于堯女願母道之浚明¶
　　　知贑州到任謝皇帝表¶
九重選牧錫𩔗天寛千里承流奉親地近昉共侯度丕戴¶
王休伏念臣某才本空踈分安孤苦身逄盛代夙自厲於¶
丹心家有重親晩相依於白髮頃叨漢傳徃即楚封何敬¶
非刑粗殚審克不遑將母&KR0059;切懐歸嘗懇懇以陳情冀髙¶
高之欲從遄蒙異渥特𢌿近麾&KR0071;朌㫖以趣征巳鞠躬而¶
祗上禄及一門之㣲賤恩同大造之生成兹盖伏遇皇帝¶
陛下以堯舜之資行曽閔之道嗣寕王之大歷毖我成功¶
<pb:KR4d0365_SBCK_004-7a>¶
奉太后之萬年與天齊夀遂使忝求芻之&KR0009;亦𫉬共啜菽¶
之歡臣敢不老老及人親親爲政由家逹國期興遜以興¶
仁以子移臣寓爲忠於爲孝¶
　　　謝皇太后表¶
東朝鴻慶介夀無&KR0416;南國虎符便親有命荷中宸之渙寵¶
望慈極以皈忱伏念臣一介迂踈兩朝遭遇昔備殫於𫾻¶
歷無以逾人頃間任於驅馳不遑將母惟内懐於烏哺遂¶
上徹於蟻忱果分二水之麾爰易三湘之節惟壤地接故¶
可以供菽水之職惟圡風習故可以盡芻牧之心自省叨¶
隃若爲報稱兹盖恭遇夀和聖福皇太后陛下徳光堯母¶
<pb:KR4d0365_SBCK_004-7b>¶
功配周姜夀錫萬年享怡愉之福化流四海推慈孝之仁¶
遂令下吏之僥榮𫉬以邇封而就飬臣敢不祗承徳意誕¶
布恩言服膺錫𩔗之詩益崇羙化拜手牧民之訓隃賛徽¶
音¶
　　謝皇后牋¶
慈極承天恩深錫𩔗㢘車易地職重分符布聖徳之中和¶
便親闈之温清伏念臣起繇孤逺積有迂踈骯髒半生於¶
事君而何&KR0024;驅馳近&KR0010;以將母而未能属爲飬以陳情荷¶
𢌿矜而從欲三湘納節二水授麾囬刺史之車庻乎爲子¶
捧郡守之檄專以爲親僥冐實多糜&KR0162;&KR0154;稱兹盖恭遇皇¶
<pb:KR4d0365_SBCK_004-8a>¶
后殿下道𨺚坤厚德配乾仁大雅思齊媚周姜而穆穆長¶
秋備禮奉漢母以愉愉遂令踈逺之㣲臣亦效㫖甘於便¶
壘臣敢不恪恭侯度茂對王休崇𨵿雎卷耳之風迪惟懿¶
則篤南陔白華之行施及遐萌¶
　　　夀崇節本州賀皇帝表¶
天子有親備四海九州之奉封人祝聖同萬年億載之期¶
凡属照臨舉同呼舞恭惟皇帝陛下剛建中正緝熈光明¶
燭六合而耀八紘功叅天地躋三皇而軼五帝道御家&KR0022;¶
紹巍巍蕩蕩之勲盡尊尊親親之飬怡愉誕節光大前聞¶
臣𫉬布寛條幸逄盛際鵷鸞阻綴莫旅賀於東朝螻蟻傾¶
<pb:KR4d0365_SBCK_004-8b>¶
忱惟仰瞻於南極¶
　　　賀皇太后表¶
於萬斯年慈宸有慶誕彌厥月祖佛同生旒冕敬共縉紳¶
舞蹈恭惟夀和聖福皇太后陛下道超太始德厚重坤闗¶
雎周南之風夙陶羙化思齊文王之母懋著徽音袗衣&KR0004;¶
奏於薫絃宫珮畢朝於慈扆親下衮龍之拜載&KR0045;韶鳯之¶
音呼萬&KR0010;者三歡騰朝野等百世而上福衍子孫臣叨守¶
魚符莫陪鴛序我百而爾九十諒喜溢於舉觴心一而臣¶
三千第神馳於拱極¶
　　　賀皇后牋¶
<pb:KR4d0365_SBCK_004-9a>¶
太姒之嗣太任星重慈極長秋之朝長樂天介夀祺流慶¶
九霄比𨺚千古恭惟皇后殿下明章徳範陶冶化風大練¶
厚繒訓四方之節儉宵衣旰食侑五位之勤勞肖似徽音¶
婉愉誕序厚符坤地吉萃家人臣逖守遐&KR0022;忻逢華旦仰¶
瞻帝闕莫陪振鷺之班下與&KR0022;民同&KR0013;𨵿雎之化¶
　　　夀崇節兵馬鈐轄司賀皇帝表¶
天子盡敬事親丕昭瑞節臣下歸羙報上同祝脩齡覆載¶
兩朝頌歌四洽恭惟皇帝陛下克勤克儉無怠無荒堯以¶
是傳道莫高於虞舜文所以聖徳益顯於大任有開麗水¶
之祥適際瑶池之㑹臣属縻戎鍵阻綴班聯北面而朝恍¶
<pb:KR4d0365_SBCK_004-9b>¶
天威之尺五南山之夀效臣子之呼三¶
　　　賀皇太后表¶
金闕日長尊䖏宸闈之極王巵春滿誕膺法駕之朝凡在¶
式圍率均撃壤恭惟夀和聖福皇太后陛下心遊恬淡徳¶
著慈仁𨺚周召之風人倫旣正飬黄老之性母道獨尊皇¶
穹申方至之休夀命衍無&KR0416;之筭臣猥分郡組共貳戎韜¶
迹逺觚稜帷幄隃瞻於長樂忱同葵藿笙璈第想於承華¶
　　　賀皇后牋¶
坐於少廣慶慈極之誕彌朝于&KR0397;門𦔳聖人之教愛宫庭¶
溢喜宇宙同和恭惟皇后殿下瑞應俔天光昭遡日正始¶
<pb:KR4d0365_SBCK_004-10a>¶
基化歌二南芣荇之詩視膳問安備六寝禕䄖之禮恊朱¶
明之律吕鏘綵仗之珮環驩奉玉巵禮同黼扆臣濫紆州¶
&KR0807;通領兵符聆舜樂之九成遥瞻南面效堯階之三祝竊¶
比華封¶
　　乾㑹節本州賀皇帝表¶
一人天拱適符龍御之亨萬國雲從共慶虹流之瑞系𨺚¶
宗社福&KR0013;寰瀛恭惟皇帝陛下曰&KR1078;曰聰乃文乃武金甌¶
有永紹寕人大寳之休翠蹕早朝娱太后萬年之夀當嵩¶
呼之華旦&KR0071;夣月之佳辰兩宫同時千載盛事臣猥叨分¶
竹彌切傾葵奉玉巵之恭阻綴班於北闕通銀&KR0279;之奏但¶
<pb:KR4d0365_SBCK_004-10b>¶
申頌於西崑¶
　　　賀皇太后表¶
六龍御極増光長發之詩萬國同心推本思齊之聖驩騰¶
宮壼和塞堪輿恭惟夀和聖福皇太后陛下曰希曰夷爰¶
清爰静以天下飬備百禄之熾昌與元氣㳺葆六根之純¶
粹海内樂唐虞之化宮中頌任姒之音臣叨預承流遥伸¶
歸美冬温夏凊禮嚴東面之朝日升月常福等南山之祝¶
　　　賀皇后牋¶
黼扆端臨交上華封之祝椒𡍼内𦔳仰承京室之規喜溢¶
六宮和薫八表恭惟皇后殿下静專成性徽懿秉姿珥簮¶
<pb:KR4d0365_SBCK_004-11a>¶
進庭燎之箴雞鳴有度弓韣奉高禖之祀燕翼發祥際上¶
帝生啇之辰懋𡍼山興夏之徳仰占七政日月並明俯鍳¶
四方岡陵齊夀臣分符江右化&KR0013;周南首賛乾亨體天行¶
之不息更祈坤載恊地道之無&KR0416;¶
　　　乾㑹節鈐司賀皇帝表¶
龍首庻物覩天德之照臨虎拜萬年對王休而蹈厲堪輿¶
恊氣海宇頌聲恭惟皇帝陛下神聖整齊武文經緯諸福¶
畢至一登再登三登我武維&KR0045;五伐六伐七伐虹渚載臨¶
於盛旦鳯音遥想於明庭臣通領鈐符恪共官次葵傾觀¶
闕阻陪就日之班花覆簮紳隃謝需雲之宴¶
<pb:KR4d0365_SBCK_004-11b>¶
　　　賀皇太后表¶
天下傳歸於子降寳冊之鴻名聖人教愛以親上玉巵之¶
㬅夀非常之慶嘉頌攸同恭惟夀和聖福皇太后陛下冲¶
澹頥神儉慈孚化輔佐先帝夙殫卷耳之勤愉佚東朝&KR0098;¶
著思齊之聖昉前殿紀誕彌之旦正羣方傾就望之忱肆¶
膺鳯輦之朝親下龍綃之拜臣属縻戎鍵阻綴班行現五¶
色之雲知獻占於太史舞兩階之羽諒増喜於慈顔¶
　　　賀皇后牋¶
上萬&KR0010;之夀咸頌聖人形四方之風實基王化凡居持載¶
罔不驩呼恭惟皇后殿下生禀静柔安行雍肅躬河洲采¶
<pb:KR4d0365_SBCK_004-12a>¶
荇之㓗列聖顧歆翼寝門視膳之恭慈顔和懌合坤其順¶
遡日而明欣聆嵩嶽之呼並受華封之祝臣俯共武服仰¶
賛夀觴星之逺天之髙陛莫瞻於九級漢之廣江之永詩¶
但誦於二南¶
　　　皇子賜名本州賀皇帝表¶
家有嚴君托中興之昌歷天以聖子作大國之宗藩喜溢¶
宫闈慶𨵿宗社恭惟皇帝陛下懋昭聖徳厚正人倫保天¶
命以宜君四方無侮貽孫謀而翼子百世可知爰錫嘉名¶
載𫾻大號敬㢤有土肇基二水之&KR0022;格于皇天式應三星¶
之曜俾耆而艾長發其祥臣縻跡侯方傾心魏闕監王成¶
<pb:KR4d0365_SBCK_004-12b>¶
憲&KR0133;垂謨烈之休啓我後人益壮本支之盛¶
　　　賀皇太后表¶
東朝介福式彰母道之尊南國分封庸迪孫謀之吉兩宮¶
交慶百世彌昌恭惟夀和聖福皇太后陛下長樂怡愉大¶
庭㳺衍飬以天下日永瑶池正于家人春生玉葉賛苴茅¶
於浯水壮緜瓞於宗藩臣逖在侯方阻瞻宸仗思齊所以¶
聖遥頌徽音皇矣莫若周益𨺚世徳¶
　　　賀皇后牋¶
母資坤徳之生椒𡍼襲慶男正家人之吉茅土分封宗社¶
延洪宮闈闓懌恭惟皇后殿下承天光大法地静專成美¶
<pb:KR4d0365_SBCK_004-13a>¶
化於周南言能逮下嗣徽音於京室于以御家属聖子之¶
勝衣賛嚴君之錫爵臣逺縻外服阻造内班正風俗以厚¶
倫永歌后德輔皇王之維辟丕傒孫謀¶
　　　皇子賜名鈐司賀皇帝表¶
天佑我家篤生聖嗣國有鉅典肇建宗藩社稷靈長神人¶
孚洽恭惟皇帝陛下禮行貴貴愛立親親撫寳曆之昌期¶
萬年福禄演銀潢之慶澤百世本支爰重燕謀載頒鴻號¶
于&KR0416;于理地營浯水之&KR0022;有翼有馮星拱周廬之衞克開¶
厥後俾熾而昌臣逺縶戎韜愉瞻文石施于帝祉德巳動¶
於監觀保我後生命更歌於夀考¶
<pb:KR4d0365_SBCK_004-13b>¶
　　　賀皇太后表¶
堯母怡愉介于景福湯孫岐嶷錫以嘉名慶衍宗枋歡𨺚¶
慈極恭惟夀和聖福皇太后陛下爰清爰静曰希曰夷佐¶
先帝之中興雞鳴有度膺嗣王之孝飬燕翼成謀爰鍾受¶
於緑車乃分符於赤社臣恪恭武服阻造王庭以御于家¶
喻賛思齊之德克開厥後佇成皇武之功¶
　　　賀皇后牋¶
坤稱乎母作德配天震索而男建&KR0022;有土慶成宗社喜溢¶
宫庭恭惟皇后殿下芣苢和平𨵿雎孝敬嗣母徽於京室¶
在廟在宫明子道於家人正内正外歡動勝衣之拜光昭¶
<pb:KR4d0365_SBCK_004-14a>¶
燾社之封臣共武有嚴稱班云逖風以周南之化隃賛螽¶
斯烝㦲豐水之謀遹觀燕翼¶
　　皇帝豋寳位本州賀皇帝表¶
天作之君表冠倫之大聖父傳於子昭立嫡之至公曆數¶
維新神人胥慶恭惟皇帝陛下以周元子爲舜重華大德¶
生知聰明以臨齊荘以敬一人有慶進退可度容止可觀¶
積累厚而孫謀深謳歌同而神噐定無爲而治有道之長¶
臣叨領虎符隃瞻龍御建皇極而王天下幸際昌期開明¶
堂而朝群臣聳觀&KR0004;政¶
　　　賀太皇太后表¶
<pb:KR4d0365_SBCK_004-14b>¶
肇聖德之龍飛運開昌曆垂孫謀之燕翼功出慈宸九廟¶
尊安八紘抃蹈恭惟夀和聖福太皇太后陛下道光任姒¶
行邁𡍼莘範肅東朝性適含飴之樂規重南面飬親視膳¶
之榮光昭嫡統之傳丕衍皇家之慶臣叨紆守&KR0807;阻簉賀¶
班頌皇帝之萬年永言齊夀佑寕人之大歷尚克圖功¶
　　　賀皇太后表¶
震出麗天重明&KR0071;序坤稱正位一統&KR0170;休基祚斯皇幅貟¶
胥慶恭惟皇太后陛下輔佐先帝憂勤王家思媚周姜&KR0130;¶
肅雍於京室訓貽禹子服勤勞於𡍼山瑞昭南面之符光¶
疊東朝之矩臣属縻侯服隃企慈帷嫡統無疆巳慶大横¶
<pb:KR4d0365_SBCK_004-15a>¶
之兆嗣徽有秩尚稽小毖之謀¶
　　　皇帝登寳位鈐司賀皇帝表¶
乗時御極宣日月之重光居嫡宅尊大春秋之一統幅貟¶
愛戴宗社安強恭惟皇帝陛下仁孝生知聰明時乂踐寕¶
王之丕祚大歴維新奉文母之徽音皇天有慶宜首正飛¶
龍之御以上承翼燕之貽無&KR0416;維休有相之道臣濫巾戎¶
轄阻簉朝班五百&KR0010;而生幸親見聖萬億年其永不替惟¶
王¶
　　賀太皇太后表¶
兆恊大横運在當&KR1179;之聖謀貽小毖功歸太上之慈嫡統¶
<pb:KR4d0365_SBCK_004-15b>¶
延洪皇圖鞏固恭惟夀和聖福太皇太后陛下躬基羙化¶
教闡徽音彤管光華配豐功於祖烈練衣朴素示懿訓於¶
孫謀聿新歷服之傳式副簾帷之託臣司戎共貳望闕呼¶
三庻民近天子光忻逢昌暦太極爲元氣母永迪&KR0004;基¶
　　　賀皇太后表¶
震主宅尊光紹寕王之命坤元居正適彰太姒之音一統¶
親傳萬&KR0022;胥慶恭惟皇太后陛下功侔持載徳備含弘風¶
化二南衍傳家之忠厚本支百世肇&KR0071;序之聖明大春秋¶
正嫡之書應日月重光之運臣属兼鈐&KR0807;阻造軒帷在天¶
利見大人巳孚文命介福于其王母長詠思齊¶
<pb:KR4d0365_SBCK_004-16a>¶
　　　謝皇帝登極赦文表¶
日月重離開國家之休運雷雨作觧&KR0270;天地之至仁萬&KR0022;¶
咸休一人有慶恭惟皇帝陛下堯文光宅舜徳出寕神聖¶
爲君丕受皇天之命春秋立嫡聿昭正統之宗爰肆𤯝於¶
端門示湛恩於熈代臣猥分銅虎隃企金雞大人&KR0071;照四¶
方聳觀&KR0004;政皇極敷錫五福第奉寛書¶
　　　太皇太后加尊號本州賀皇帝表¶
御丕圖於南面順應天人崇徽冊於東朝重増宗社億年¶
縟典萬國懽心恭惟皇帝陛下皇極之宗人倫之至性同¶
符於堯舜逹孝升聞訓一本於姜任徽音有秩紹寕王之¶
<pb:KR4d0365_SBCK_004-16b>¶
明命彰祖后之尊稱臣分牧有嚴承休胥抃介福于王母¶
難名太上之功肖徳以神孫&KR0133;共無&KR0416;之號¶
　　　賀太皇太后表¶
&KR2046;名&KR0045;厲用彰重慶之尊龍扆&KR0071;承懋舉盡倫之制明廷¶
孚號寰宇傾心恭惟壽和聖福太皇太后陛下徳備儉慈¶
教脩愛敬佐我烈祖成天保之憂勤訓于神孫示思齊之¶
雍肅粹羙翟禕之服増華琬琰之章臣属守銅符欣傳寳¶
冊同御延和之殿誕頌前猷尊居慈福之宮永言至飬¶
　　　賀皇太后表¶
統&KR0071;堯天重華恊徳位𨺚文母太姒嗣音寰宇休明内庭¶
<pb:KR4d0365_SBCK_004-17a>¶
肅穆恭惟皇太后陛下行高配地功大補天輔先帝以重¶
光憂勤夙至肇嗣王之丕緒福禄方来奉寳冊於重闈壽¶
皇圗於覆載臣属縻郡&KR0807;阻簉廷紳咸曰太皇巳慶元和¶
之壽&KR0133;言帝母永肩長樂之名¶
　　　太皇太后加尊號鈐司賀皇帝表¶
皇圗嗣慶著母道於重坤鉅冊稱尊告王庭而大渙宫闈¶
増重宗社䝉休恭惟皇帝陛下徳爲聖人孝治天下侍宣¶
仁之聽斷元祐同符禀慈福之起居紹熈儷羙播無爲之¶
㦤號𨺚太上之徽音臣猥介戎鈐聳觀國典思齊文母旣¶
彰有徳之雍雍於赫湯孫&KR0133;共厥聲之穆穆¶
<pb:KR4d0365_SBCK_004-17b>¶
　　　賀太皇太后表¶
離日方升光傳國寳坤元重慶肇建鴻名福萃三宫歡騰¶
八表恭惟壽和聖福太皇太后陛下佐佑皇祖怡愉東朝¶
徳配姜任植丕基於蒼籙功高馬鄧扶洪業於炎圗宜效¶
羙於思齊大歸尊於長樂臣偶叨戎轄阻綴朝班丕㦲烈¶
丕㦲謨共傒嗣王之政得其名得其壽載&KR0045;太上之休¶
　　　賀皇太后表¶
晋大號於慈闈位𨺚長樂紹丕基於萬世慶本慈元命肅¶
治朝禮行廣内恭惟皇太后陛下頥神冲澹&KR0130;行静專羙¶
紹思齊宜毓文王之聖訓垂訪落實開成后之謀賛重慶¶
<pb:KR4d0365_SBCK_004-18a>¶
於御簾推有尊於臨制臣猥分戎轄隃聽恩綸望少廣之¶
宸居莫班獸舞頌長秋之夀曆同播鴻名¶
　　　皇太后加尊號本州賀皇帝表¶
嗣王受此丕基光膺明命文母介以繁祉祇奉嘉名典冊¶
流輝幅貟有慶恭惟皇帝陛下一人出震五位乗乾玉質¶
金相嗣延洪之大曆寳椲羽翟奉雍肅之徽音光進瑶編¶
重増鼎祚臣叨分虎壘隃望龍墀保佑恩深巳際大明之¶
運怡愉樂永更&KR0045;齊夀之休¶
　　　賀太皇太后表¶
毓正神孫方布應門之詔位尊祖后復𨺚京室之稱重慶¶
<pb:KR4d0365_SBCK_004-18b>¶
萬年丕休四海恭惟夀和聖福太皇太后陛下性超太上¶
徳應黄中元祐太功法宣仁之鞠育紹熈新政燕慈福之¶
起居宜旌坤極之嘉名式趾太宸之芳躅臣属分侯服欽¶
誦王綸天子必有𫠦尊巳光載籍聖徳無加於孝長戴兩¶
宮¶
　　　賀皇太后表¶
坤稱正位訓迪嗣王渙號&KR0045;庭尊歸文母簾帷介福社稷¶
垂榮恭惟皇太后陛下徳著憂勤躬行慈儉虞嬪觀于溈¶
汭密賛聖謨后稷生於姜嫄羙鍾神胄晋長信尊尊之號¶
嗣思齊秩秩之音臣忝守藩維阻趍軒陛得其名得其夀¶
<pb:KR4d0365_SBCK_004-19a>¶
幸同萬國之歡宜爾子宜爾孫永頌兩宫之慶¶
　　　皇太后加尊號鈐司賀皇帝表¶
重明以&KR0071;大人瑶圗垂慶介福而于王母玉冊有光瑞溢¶
簾帷重𨵿宗佑恭惟皇帝陛下敬仁成性曆數在躬惟后¶
綏猷蹈堯舜之孝弟因親教愛奉任姒之肅雍宜申慈極¶
之尊式表聖倫之至臣叨兼兵轄隃企陛簾賛長信之徽¶
稱巳光漢制頌𡍼山之丕訓益大禹功¶
　　　賀太皇太后表¶
嗣皇奉冊尊居長信之名祖后宣猷夙迪思齊之訓萬年¶
集慶八表蒙休恭惟夀和聖福太皇太后陛下徳邁維莘¶
<pb:KR4d0365_SBCK_004-19b>¶
道高于汭金車玉路備三世之典章寳翟珍禕示六宮之¶
法度美慈宸之疊矩&KR0045;大號以同符臣兼領戎鈐竦聆郵¶
綍徳夀早朝之典巳慶淳熈延和同御之功益歌元祐¶
　　　賀皇太后表¶
文母克昌厥後光紹皇圖大徳必得其名慶𨺚寳冊四方¶
来賀百志惟熈恭惟皇太后陛下隂教齊家慈元正位推¶
爲美化邁周召之二南著在徽音紹姜任之大雅宜膺渙¶
號増重坤稱臣適貳韜鈐聳聆綸綍踐其位行其禮莫重¶
尊親求厥寕觀厥成遹追来孝¶
　　　大行皇帝升遐本州慰皇帝表¶
<pb:KR4d0365_SBCK_004-20a>¶
堯父宅尊春秋鼎盛祀天告墜逺邇震驚降割非常銜哀¶
罔極恭以大行皇帝神聖文武濬哲温恭萬千&KR0010;怡愉恪¶
盡東朝之飬十一年寅畏遹祗上帝之威期夀考之惟休¶
俄憂勤而積疢詎圗大漸驟至遐征望欲㫁於遺弓命忍¶
傳於慿几恭惟皇帝陛下有仁有孝盡制盡倫克念先猷¶
根聖人之至性誕承慈訓服天下之通䘮&KR0133;少抑於孝思¶
以永綏於神噐臣属縻守&KR0807;哀捧告書莫伸奔問之恭徒¶
切攀號之痛¶
　　　慰太皇太后表¶
鷄鳴問寝方慈極之深居龍去遺弓忽皇輿之新陟宮闈¶
<pb:KR4d0365_SBCK_004-20b>¶
震悼海宇摧傷恭惟夀和聖福太皇太后陛下德備周姜¶
道光堯母東朝垂訓曽不改於儉慈南面積憂&KR0205;&KR0216;違於¶
温凊驟罹國疢諒切聖懐少寛慿几之思式副御簾之託¶
　　　慰皇太后表¶
皇靈新陟變撫遺&KR0211;儷極永懐悲興&KR0162;玦六宮哀痛九宇¶
摧傷恭惟皇太后陛下坤道宅中家人位正脱簮而諌期¶
共濟於中興綴衣于庭&KR0216;&KR0205;聞于末命雖委裘之悲至切¶
而定鼎之託方新&KR0133;制䀌傷永綏敷遺(云云)¶
　　　大行皇帝升遐鈐司慰皇帝表¶
王宜日中方慶垂衣之治父有天下遽傳慿几之言宗社¶
<pb:KR4d0365_SBCK_004-21a>¶
憫㐫幅貟哀痛共以大行皇帝王道正直帝德簡寛奉長¶
樂之凊温丕昭仁孝聽邇英之勸誦遹紹文明方嗣服於¶
萬年胡委裘於一旦烏號罔極龍御何追共惟皇帝陛下¶
聖徳升聞孝思永慕重華恊帝方遏密於八音冡宰總官¶
將諒隂於三祀&KR0133;少紓於聖抱以弘濟於皇圗臣逖領戎¶
昭哀傳國疚阻伸奔問惟重摧傷(云云)¶
　　　慰太皇太后表¶
嚴宸居正痛晏駕之奄聞慈極宅尊悵早朝之遽隔哀傳¶
海宇悲結簾帷其惟夀和聖福太皇太后陛下德厚承天¶
恩深與子夙行恭儉聖方頌於思齊晩享怡愉變&KR0216;聞於¶
<pb:KR4d0365_SBCK_004-21b>¶
顧命諒聖情之結戀鍳輿志之攀號&KR0133;抑慈懐永謀孫翼¶
　　　慰皇太后表¶
變興梧野九土烏號悲結俶塗六宫縞&KR0152;宅憂罔極䧏割¶
何深臣共惟皇太后陛下志紹徽音躬行美化冬温夏凊¶
佐孝飬於東朝海潤星暉演慶源於中壼驟撫鼎湖之戚¶
奚堪輿極之哀&KR0133;抑&KR0268;懐聿扶新政(云云)¶
　　　百日慰皇帝表¶
烏號浸逺九土同悲駒𨻶易流十旬如隔撫時哀疚易月¶
徬徨恭惟皇帝陛下曆數有歸&KR0325;墻如對雖擗踊&KR0152;泣&KR0154;¶
勝父子之情而朝覲謳歌當慰臣民之望&KR0133;節宅憂之制¶
<pb:KR4d0365_SBCK_004-22a>¶
益成&KR0071;志之圗臣承乏偏城阻趍嚴陛(云云)¶
　　　慰太皇太后表¶
烏號銜恤悵再隔於月逰龍寝闕朝恍十周於日浹流光¶
何速哀思欲摧恭惟夀和聖福太皇太后陛下宮壼宅尊¶
簾帷託重雖道&KR0045;王命不勝慈極之懐然燕翼孫謀當念¶
皇圗之本&KR0133;體臣民之戴少寛朝夕之思(云云)¶
　　　慰皇太后表¶
雲升梧野頓隔千秋日短蓂階駕言十浹委裘禍迫&KR0162;玦¶
哀深恭惟皇太后陛下教盡人倫慶𨺚母道雖易月以日¶
難窮伉儷之悲然薦子於天正重𢹂持之託&KR0133;俯從於中¶
<pb:KR4d0365_SBCK_004-22b>¶
制用式副於羣情(云云)¶
　　　期年慰皇帝表¶
追玉几之遺言制嚴易月服練冠於&KR0004;祭哀重感時霜露¶
深悲乾坤罔極恭惟皇帝陛下孝治天下統承先王雖見¶
堯於墻克篤終身之慕然纉禹之服所期大噐之安&KR0133;從¶
禮制之宜少副輿情之望臣属縻藩屏阻造闕庭(云云)¶
　　　慰太皇太后表¶
訓予命汝易月有嚴練而&KR0099;然周星何短哀承遺制痛結¶
慈𠂻恭惟夀和聖福太皇太后陛下德紹宣仁功侔明肅¶
天經地義扶嫡統於方新日邁月征悵宸旒之愈逺&KR0133;勉¶
<pb:KR4d0365_SBCK_004-23a>¶
從於衆志姑少抑於至情(云云)¶
　　　慰皇太后表¶
悲&KR0162;玉玦痛極呼天祭服練冠制嚴易月乗雲浸逺濡露¶
何堪恭惟皇太后陛下德佐先猷慶鍾神胄雖徬徨虞汭¶
望欲斷於蒼梧然婉孌周姜任方𨺚於京室&KR0133;少寛於哀¶
抱用丕賛於鴻圗(云云)¶
　　　再期慰皇帝表¶
龍湖未逺可傷易月之喪駒𨻶㡬何巳舉再期之制&KR0325;墻¶
如在霜露孔哀恭惟皇帝陛下道盡人倫位𨺚世嫡雖終¶
身慕父難窮至性之悲然億載怡親方疊慈顔之飬&KR0133;重¶
<pb:KR4d0365_SBCK_004-23b>¶
承休之託少寛追逺之懐臣隃綴蕃宣阻班軒陛(云云)¶
　　　慰太皇太后表¶
終天巨釁䧏割一朝易月通喪寓言再&KR0010;仙遊未逺慈抱¶
難居恭惟夀和聖福太皇太后陛下功在先朝志勤内治¶
雖變生慿几悵闕問於雞鳴然&KR0009;重垂簾方稽謀於燕翼¶
&KR0133;抑無&KR0416;之恤益昌有大之休¶
　　　慰皇太后表¶
望㫁乗雲悵龍&KR0406;之浸邈制嚴易月恍鳯曆之再周几属¶
幬封式同追慕恭惟皇太后陛下承天功大與子仁深雖¶
悼舜陟方不替蒼梧之望然開周嗣歷方𨺚豐𦬊之休&KR0133;¶
<pb:KR4d0365_SBCK_004-24a>¶
少抑於衰悰用永綏於神噐¶
　　　禫祭慰皇帝表¶
龍御何之方切綴衣之痛駒隂未逺巳驚釋禫之期易月¶
從宜感時増疚恭惟皇帝陛下恭默思道愛敬事親天作¶
之君當周艱而卽命日致其孝將舜慕以終身&KR0133;寛追逺¶
之至情丕慰蒼生之顒望臣濫承郡&KR0807;阻綴朝班(云云)¶
　　　慰太皇太后表¶
衮衣萬&KR0010;痛隔終天禫服一朝權從易月感時憂戀率圡¶
䀌傷恭惟夀和聖福太皇太后陛下德著寳禕功蔵金匱¶
撫鼎湖之龍去子保何追懐豐水之燕貽孫將有衍&KR0133;副¶
<pb:KR4d0365_SBCK_004-24b>¶
普天之望式紓慈極之悲(云云)¶
　　　慰皇太后表¶
官車輟駕浸逺翠華國典行權恍終素蹕託言釋禫胡&KR0216;¶
免喪恭惟皇太后陛下夙著脫簮驟罹&KR0162;玦雖梧雲不返¶
永爲禕翟之傷然𦬊水方來共徯簾惟之𦔳&KR0133;釋居諸之¶
感俯從遐邇之情(云云)¶
　　　賀皇帝聽政表¶
思皇烈考誕受寳龜於穆嗣王甫攽治象慈簾保佑熈政¶
闓明恭惟皇帝陛下德實天生動爲世則入于翼室稱元¶
子以宅宗出自應門㑹諸侯而作誥欽奉怡愉之訓爰親¶
<pb:KR4d0365_SBCK_004-25a>¶
兢業之㡬旣兩宫垂拱以無爲宜四海謳歌而來覲臣属¶
縻郡國隃戀闕庭御延和殿之正朝&KR0133;光祖烈奉紫雲樓¶
之盟誓第守藩條¶
　　　賀太皇太后同聽政表¶
綏夀而右文母高拱慈宸肖德而有神孫共臨㡬政徽音¶
洋溢光訓昭宣恭惟夀和聖福太皇太后陛下功邁塗山¶
德髙媯汭施于帝祉巳深慶錫之源保我後生益衍夀寕¶
之福章憲垂簾於天聖宣仁稱制於延和紹昔大猷爲今¶
懿範臣属縻守&KR0807;欣聽俞綸太易太始太&KR0004;莫測無爲之¶
化四門四聰四目共觀有道之朝¶
<pb:KR4d0365_SBCK_004-25b>¶
　　　天瑞節本州賀皇帝表¶
龍德御天重華于帝虹書流渚長發其祥萬姓驩呼三辰¶
擁佑恭惟皇帝陛下聖德克肖天性自成光北斗之樞篤¶
生黄帝美南山之夀誕命文王節屇千秋時維九月臣縻¶
身侯度拜手王休三千臣同心永言華夀五百年生聖敬¶
賛河清¶
　　　賀太皇太后表¶
聖王垂拱萬年方開燕翼太皇怡愉億載親見虹流海宇¶
春輝宫闈日永恭惟夀和聖福太皇太后陛下身基美化¶
德著慈元正位而定家人功高配祖介福而来王母慶積¶
<pb:KR4d0365_SBCK_004-26a>¶
貽孫律恊素商節書金籙臣濫膺藩屏阻賀簾惟假樂命¶
之慶春秋之鼎盛思齊聖也同日月之離明¶
　　　賀皇太后表¶
龍德方升祥書載震燕禖有慶福萃重坤旗翼光華幅貟¶
熈洽恭惟皇太后陛下道侔愽厚德備仁明虞汭來嬪女¶
于舜帝周京作配生此武王方觀日上於扶桒随紀虹流¶
於華渚臣濫叨一障隃企千班大域中王旣祝華封之壽¶
爲天下母&KR0133;齊西極之年¶
　　　天瑞節鈐司賀皇帝表¶
謳歌與子方開捧日之祥福禄宜王&KR0004;紀流虹之慶光生¶
<pb:KR4d0365_SBCK_004-26b>¶
宗社歡溢堪輿恭惟皇帝陛下天德生知乾元首出載震¶
載夙膺天地之珍符&KR0071;聖&KR0071;明正春秋之嫡統當瑶光之¶
瑞節際金顥之昌辰臣分虎有嚴抃鰲欲舞呼玉巵之萬¶
&KR0010;隃賛王休進金鑑之千秋嗣殫臣職¶
　　　賀太皇太后表¶
萬夀齊天思齊以聖千秋紀日長發其祥廣宇休&KR0045;重闈¶
慶洽恭惟夀和聖福太皇太后陛下以女堯舜爲今姒任¶
有典有則之貽輔于皇祖立政立事之凖訓乃文孫當月¶
屇於素商喜節書於華渚臣猥塵戎轄阻賀宸闈請祝聖¶
人旣效堯封之職亦右文母載賡周頌之章¶
<pb:KR4d0365_SBCK_004-27a>¶
　　　賀皇太后表¶
辛&KR0010;重光昔符夣日乾元首出今紀流虹歡溢華封慶歸¶
長信恭惟皇太后陛下徽音大雅美化二南德配重華&KR0026;¶
嬪于汭祥開長發立子生商扶暘谷之&KR0004;升紀髙禖之載¶
誕臣領鈐偏郡銜表明廷五百&KR0010;河清旣覩聖人之出三¶
千年桃實&KR0133;同王母之尊¶
　　　太行皇帝謚號本州慰皇帝表¶
祀以配天致聖人之逹孝廟可觀德彰烈考之𨺚名典冊¶
十年宗祧九鼎恭以端文明武景孝皇帝光宅天下簡在¶
帝心敬直義方煥經天而緯地事名物&KR0063;昭脩政以攘夷¶
<pb:KR4d0365_SBCK_004-27b>¶
大德大功立親立愛自生民而未有熈鴻號於無窮恭惟¶
皇帝陛下離象重光乾龍首出聖盡倫王盡制始于家&KR0022;¶
宗有德祖有功行其典禮式崇徽譽昭對皇靈臣叨領虎¶
符欽傳駿命告神明頌盛德巳觀國典之光薦郊廟&KR0045;洪¶
休尚述侯&KR0022;之職¶
　　　慰太皇太后表¶
居長樂之宮興懐鶴駕瞻顧成之廟肇錫鴻名大冊垂榮¶
慈𠂻悼徃恭惟夀和聖福太皇太后陛下以天下飬與元¶
氣㳺明肅臨朝親立仁皇之䇿宣仁在御永懐神考之思¶
丕對皇靈昭升熈號臣属靡侯&KR0807;阻慰震簾(云云)¶
<pb:KR4d0365_SBCK_004-28a>¶
　　　慰皇太后表¶
九疑陟逺莫返皇靈七廟升宗聿彰世德洪名有赫哀抱¶
彌深恭惟皇太后陛下位正家人道𨺚坤母躬葛覃之節¶
儉厥配有光秉清廟之肅雍于嬪増感於惟大冊肆對皇¶
穹臣跡繋分符神馳望闕(云云)¶
　　　大行皇帝謚號鈐司慰皇帝表¶
翼室宅宗考先王之制禮觚壇告帝爲烈考以易名大冊¶
遹彰皇靈昭假共以端文明武景孝皇帝體元居正持盈¶
守成端獨化之原文經天地明萬㡬之理武定&KR0022;家景行¶
有容孝思無極上可以配祖宗之德下可以垂子孫之休¶
<pb:KR4d0365_SBCK_004-28b>¶
恭惟皇帝陛下弼我丕基鍳于成憲寕王克綏受命篤棐¶
忱辭嚴父莫大配天荅&KR0045;光訓奉徽稱於宗祀昭縟典於¶
明時臣通領戎昭竦承帝號堯萬世如見莫名巍蕩之功¶
周諸侯来朝第賛肅雍之相¶
　　　慰太皇太后表¶
盛德之祀百世肇建嘉名太皇之夀萬年興懐縟典慈宸¶
惻椘穹覆鍳觀恭惟夀和聖福太皇太后陛下懿範兩朝¶
仁恩四海爲元氣母克篤貽孫育天下君&KR0216;聞祔禰裒時¶
大號對越皇靈臣身貳戎鈐心懐國典(云云)¶
　　　慰皇太后表¶
<pb:KR4d0365_SBCK_004-29a>¶
大德得名尊歸昭考嗣王謀廟上奉徽音宗禰休&KR0045;宫闈¶
愴極恭惟皇太后陛下儉昭練服中恊黄裳嗣任德之肅¶
雍思齊以聖名堯功之巍蕩煥有其章聿深羽翟之懐於¶
赫觚壇之告臣猥兼戎轄隃賛&KR0022;彛(云云)¶
　　　冬至節本州慰皇帝表¶
一陽来復感駒𨻶之易流三祀諒隂悵烏號之浸邈愴深¶
&KR0130;韈悲著&KR0245;墻恭惟皇帝陛下清明在躬恭黙思道水有¶
源木有本方嚴祭祖之時霜旣䧏露旣濡不替思親之念¶
少抑居諸之慟仰膺付託之𨺚臣逖守遐&KR0022;阻班嚴陛誦¶
先王省方之戒&KR0133;謹起居秉諸侯謀廟之忠聿懐奔走¶
<pb:KR4d0365_SBCK_004-29b>¶
　　　慰太皇太后表¶
暖律吹噓感一陽之初復慈簾擁佑訓三祀之通喪痛在¶
宮闈情均海宇恭惟夀和聖福太皇太后陛下徽音慈福¶
懿範宣仁&KR0130;韈迎長天休方至冕旒問&KR0397;子保奚追&KR0133;少¶
抑於慈懐以永綏於孫翼臣属縻侯服隃企御闈(云云)¶
　　　慰皇太后表¶
復陽在地氣應黄鐘坤德承天悲深素蹕六宮増疚萬宇¶
永懐恭惟皇太后陛下長信宅尊思齊&KR0071;美手扶宫日坐¶
占千&KR0010;之長目㫁&KR0279;雲尚想九疑之逺&KR0133;紓哀於儷極以¶
永翼於皇圗臣逖守江城隃瞻禁闕(云云)¶
<pb:KR4d0365_SBCK_004-30a>¶
　　　啓&KR1148;慰皇帝表¶
三年諒隂不言悲深翼室七月同&KR0100;畢至告啓菆𡍼逺日¶
戒嚴終天増慕恭惟皇帝陛下外勤謀廟内奉臨朝制爰¶
舉於因山龍輴將駕情永懐於陟岵鳯紼奚追&KR0133;寛劍舄¶
之思益重基圗之託臣属縻斗壘阻慰宸庭(云云)¶
　　　慰太皇太后表¶
居長樂之漢宫永懐鶴駕&KR0114;㑹稽之禹穴垂戒龍輴悲結¶
慈闈痛均薄海恭惟夀和聖福太皇太后陛下憂勤德備¶
擁佑功高百世可知首正貽孫之則七月而葬豈勝思子¶
之懐&KR0133;東望以節哀重外朝之同御臣身縻乗障跡阻趍¶
<pb:KR4d0365_SBCK_004-30b>¶
班(云云)¶
　　　慰皇太后表¶
龍湖言逺椒掖永懐鳯翣戒嚴菆塗載闢六宫雨泣萬宇¶
雷哀恭惟皇太后陛下儷極勲高正家化洽撫軒皇之劍¶
舄柎賁橋山奉舜帝之衣裳思蔵梧野尚軫乾坤之記&KR0133;¶
紓朝夕之思臣身繋分符神馳攀紼(云云)¶
　　　發引慰皇帝表¶
鸞車既駕陟岵哀深龍匣畢塗崇丘制舉新宫永閟翼室¶
増傷恭惟皇帝陛下思道諒闇送終哀戚居喪讀葬禮不¶
愆復土之期因山不起墳&KR0057;切望陵之感兾少寛於孺慕¶
<pb:KR4d0365_SBCK_004-31a>¶
以丕重於宗祧臣縻跡侯藩傾心宸陛(云云)¶
　　　慰太皇太后表¶
日淪西極悵鶴駕之長逰天拱東朝痛龍湖之永閟重闈¶
悲繋九土慕思恭惟太皇太后陛下福備怡愉功高擁佑¶
撫綴衣於翼室億世貽孫念加斧於畢塗千秋望子&KR0133;抑¶
思齊之感益昌小毖之謀臣叨領偏城阻趍慈陛(云云)¶
　　　慰皇太后表¶
國謹重喪龍棺就殯禮襄大事鸞掖興懐海字同哀山陵¶
告備恭惟皇太后陛下憂勤孔夙哀慼謹終媯汭居諸悵¶
虞琴之巳逺㑹稽咫尺望禹穴以奚追&KR0133;紓既葬之悲式¶
<pb:KR4d0365_SBCK_004-31b>¶
相維新之治臣承流有守伸慰無從(云云)¶
　　　祔廟慰皇帝表¶
先帝之葬衣冠載虞神祐嗣王之奉宗廟丕祔皇靈昭穆¶
用休典章備舉恭惟皇帝陛下以舜大孝居商諒隂如慕¶
如疑旣畢因山之禮以享以祀聿嚴升禰之恭勉承翼翼¶
之容深抑煢煢之感臣属縻牧訓阻奉駿奔(云云)¶
　　　慰太皇太后表¶
嗣王宅恤奉先祐以升宗聖母思齊感皇靈而悼徃禮容¶
有赫祀事孔明恭惟夀和聖福太皇太后陛下夀考維祺¶
儉慈爲寳佑我烈祖有典則以貽子孫保予冲人脩宗廟¶
<pb:KR4d0365_SBCK_004-32a>¶
以序昭穆祔旣行於永紹哀少釋於慈元臣叨綴蕃宣阻¶
班奔走(云云)¶
　　　慰皇太后表¶
地隔丹洲畢舉九虞之祭天臨清廟昭升七世之宗檿主¶
思皇椒闈若惕恭惟皇太后陛下性鍾慈儉德備憂勤嬪¶
虞帝以曰欽陟方浸邈對文王之於穆率祀惟恭&KR0133;紓坤¶
極之思益衍乾符之慶臣属縻民牧莫效侯朝(云云)¶
　　　正旦慰皇帝表¶
王正書月景命維新靈德在天孝思罔極運開曆數哀動¶
几筵恭惟皇帝陛下思道奉先與時更始王受同瑁祭不¶
<pb:KR4d0365_SBCK_004-32b>¶
替於元辰帝見&KR0245;墻禮益嚴於上日&KR0133;抑居諸之感丕承¶
擁佑之恩臣属守偏城阻趍嚴陛(云云)¶
　　　慰太皇太后表¶
正月始和律更太簇昊天不弔痛在思齊曆數維新官闈¶
孔惻恭惟夀和聖福太皇太后陛下爲元氣母與太極㳺¶
孟春而戒遒人撫時其邁上日而受文祖擁治方新&KR0133;寛¶
丕子之思益重神孫之託臣属縻宣化阻慰&KR0130;端(云云)¶
　　　慰皇大后表¶
羲日更新治開㤗𧰼虞雲浸逺悲在乾元駒𨻶易流烏號¶
何及恭惟皇太后陛下光輔先帝敬授人時元㑹衣冠尚¶
<pb:KR4d0365_SBCK_004-33a>¶
想熈明之政月㳺劍舄&KR0216;聞永紹之名&KR0133;寛悼徃之哀悰¶
益撫&KR0130;端之昌運臣属縻一障阻慰三朝(云云)¶
　　　改元賀皇帝表¶
春王㑹於三朝慶開景運皇天佑于一徳治紀初元正朔¶
肇新乾坤有造恭惟皇帝陛下春秋正始曆數在躬仰則¶
定陵開三傳之丕祚近稽哲祖基七葉之昌期攽鳯曆以¶
改絃衍溤圗而&KR0114;鼎臣親逢更化適綴承流揚偉蹟鋪閎¶
休恪共侯度撫大平應昌歷謹授人時¶
　　　賀太皇太后表¶
天王一統爲元載攽正朔太皇萬年齊夀同御&KR0022;家日月¶
<pb:KR4d0365_SBCK_004-33b>¶
重明乾坤更始恭惟夀和聖福太皇太后陛下道符烈祖¶
功擁神孫乾德太平訓實承於昭憲元祐盛際政共聽於¶
宣仁洊開更瑟之休實繋垂簾之盛臣叨承侯服丕奉慈¶
宸基正始之風巳新美化播思齊之頌永載徽音¶
　　　賀皇太后表¶
春秋以一爲元曆開昌運𨵿雎之化正始本在慈宸正朔¶
更新國家胥慶恭惟皇太后陛下有娀長發太姒思齊齊¶
夀以奉太皇德惟子肖受福而于王母祐自天申宜渙號¶
以繋年示同文而更始臣猥乗一障丕戴三宮當昌歷應¶
休期巳供侯服綏眉夀介繁祉益賛母徽¶
<pb:KR4d0365_SBCK_004-34a>¶
　　　曆日謝皇帝表¶
乗龍御以紀年一元正始詔虎城而頒朔千里承休敬授¶
人時對&KR0045;王命恭惟皇帝陛下明哲作則曆數在躬欽若¶
昊天熈春夏秋冬之績建用皇極恊雨暘寒燠之疇乃誕¶
布於成書以昭垂於新治臣蕃宣有恪播告惟恭錫厥庶¶
民順中星而平秩佑于一德歌化日之舒長¶
　　　謝太皇太后表¶
&KR0010;正孟陬一元改紀朝臨長樂萬國頒正春朔㑹同神人¶
和洽恭惟夀和聖福太皇太后陛下怡愉萬&KR0010;擁佑一人¶
肖德而有神孫光膺昌歷受福而于王母丕輯蕃禧載頒¶
<pb:KR4d0365_SBCK_004-34b>¶
恊律之書式重垂簾之政臣欽承鳯紀誕布侯藩聽嶰竹¶
之龡誕敷和氣獻蟠桃之頌益賛夀眉¶
　　　謝皇太后表¶
鳯曆頒春東朝介福虎城告朔北面承休&KR0010;定四時天佑¶
一徳恭惟皇太后陛下思齊肅穆少廣怡愉訓示塗山曆¶
開禹子教行渭涘紀恊周王春朔攸同乾坤交㤗臣承流¶
下障奉令孟陬恊和萬&KR0022;第賛定時之績嚮用五福益陳¶
曰夀之休¶
　　䟽¶
　　　夀崇節本州進功德䟽¶
<pb:KR4d0365_SBCK_004-35a>¶
九龍&KR0269;水當摩耶産佛之辰萬&KR0010;呼嵩上大母延年之請¶
敬慿二氏仰賛千齡夀和聖福皇太后陛下恭&KR0133;大安大¶
榮至愉至佚慶雲五色現南極之祥光夀域八荒衍西池¶
之長筭¶
　　　鈴司進功徳䟽¶
三寳曰慈南極衍太皇之福五兵不試西江陶聖化之風¶
仗仙釋之殊因賛宫闈之丕慶夀和聖福皇太后陛下恭¶
&KR0133;位𨺚少廣筭等崑丘仰大慈尊誕節正同於盛旦得無¶
量夀長生汞恊於先天¶
　　乾㑹節本州進功德䟽¶
<pb:KR4d0365_SBCK_004-35b>¶
聖瑞虹流開半千之休運官聯虎拜瞻尺五之清光靄玉¶
翠之祥氛裒緇黄之妙果皇帝陛下恭&KR0133;駮聲克廣龍德¶
方中地乆天長夀命衍洪源之慶兩清海晏皇圖鞏磐石¶
之安¶
　　　鈐司進功德䟽¶
天臨寳位夙開繞電之符地領王鈐載罄呼嵩之祝謹率¶
兵戈之属䖍脩道&KR0394;之縁皇帝陛下恭&KR0133;玉燭四時金湯¶
萬里元龜大貝梯航来川岳之珍歸馬放牛旗盖壮東南¶
之運¶
　　　天瑞節本州進功德䟽¶
<pb:KR4d0365_SBCK_004-36a>¶
飛龍在天大横有兆流虹貫月景命維新演道&KR0394;之真銓¶
崇聖明之瑞節皇帝陛下恭&KR0133;維天其右如日之升五百¶
&KR0010;而生巳開昌歷億萬年其永益鞏皇圗¶
　　　鈐司進功德䟽¶
爲天下君祥書帝武祝聖人夀歡動戎昭闡二氏之真科¶
崇千秋之誕節皇帝陛下恭&KR0133;㤗元有相長發申休在辛¶
&KR0010;曰重光方升如日以乾元正五位多歷斯年¶
　　　大行皇帝升遐本州進功德䟽¶
帝棄群臣&KR0216;傳末命教宗二氏恭薦殊因&KR0099;極烏號戀深¶
蟻慕大行皇帝伏&KR0133;游神極樂觀化太虚十四聖之在天¶
<pb:KR4d0365_SBCK_004-36b>¶
皇靈陟䧏億萬年之與子丕祚綿洪¶
　　　鈐司進功德䟽¶
出宫駕晩縞素興哀望闕&KR0279;孤緇黄嚴薦恭裒㝠福遹相¶
宸㳺大行皇帝伏&KR0133;性悟真如道超無極成慶而垂萬世¶
聿齊九廟之靈後天而彫三光長作百神之主¶
　　　皇帝聖躬違和保安諸廟䟽¶
天子萬夀詎期無妄之災臣人一心共徯有神之相惟帝¶
齡之悠乆實神貺之扶持名山大川尚鍳蘋蘩之意普天¶
率土不勝葵藿之&KR0059;¶
　　　本州宫寺保安䟽¶
<pb:KR4d0365_SBCK_004-37a>¶
皇極九五福合率土以傾心帝夀千萬年𥸤慈尊而請命¶
皇帝陛下伏&KR0133;寅畏享國清明在躬王受命無&KR0416;惟休誕¶
迎和氣天行徤自強不息丕享脩齡¶
　　　鈐司宫寺保安僧䟽¶
惟聖宅尊共祝一人之慶以臣請命敬皈三寳之慈皇帝¶
陛下伏&KR0133;歷數在躬神明其德九五福曰夀丕享康寕億¶
萬載齊天式臻永乆¶
　　　道䟽¶
率土傾心均&KR0133;聖人之夀𥸤天請命肅殫臣子之忱(同前)¶
　　　大行皇帝遺詔本州成服道䟽¶
<pb:KR4d0365_SBCK_004-37b>¶
道&KR0045;末命&KR0216;聞晏駕之音瞻仰昊天上訴遺弓之慟脩崇¶
𡨕果攀慕遐征大行皇帝伏&KR0133;返于混元光我烈祖洋洋¶
而在上俯察臣民剡剡以&KR0045;靈永綏宗社¶
　　　僧䟽¶
捧九天之遺誥帝馭何追皈三寳之真乗臣心欲割¶
　　　鈐司成服道䟽¶
昊穹䧏割悵宸馭之上賔率圡興悲望帝庭而哀𥸤䖍資¶
𡨕福遹相仙逰大行皇帝伏&KR0133;靈德昭回皇明陟降衣冠¶
雖邈會烈祖以在天宗廟如存朝百神而爲主¶
　　　僧䟽¶
<pb:KR4d0365_SBCK_004-38a>¶
昊穹降割慟玉仗之上賔率土興哀望金仙而仰𥸤䖍資¶
𡨕福遹相仙逰¶
　　　本州成服滿散䟽¶
制嚴易月痛君父之通喪望極乗雲薦人天之勝果露香¶
跼蹐釋經悲傷大行皇帝伏&KR0133;堯性常存舜明不隔成慶¶
而垂萬世聿齊九廟之靈後天而彫三光長作百神之主¶
　　　鈐司成服滿散䟽¶
捧易月之制書萬&KR0022;哀痛脩升遐之㝠果三寳證明喪紀¶
有嚴孝思罔極大行皇帝伏&KR0133;&KR0325;墻不逺劍舄如生帝鄕¶
而乗白雲真㳺冲漠孫謀之注豐水遺澤深長¶
<pb:KR4d0365_SBCK_004-38b>¶
　　　大行皇帝本州追嚴道塲䟽¶
維新陟王悵皇靈之日逺演大乗法資勝果於天㳺悼痛¶
罙深薦言有俶大行皇帝伏&KR0133;性超清净德邁圎通生爲¶
帝沒爲神豐功不泯高配天厚配地明德無&KR0416;¶
　　　鈐司追嚴道塲䟽¶
皇靈冲舉莫追汗澷之逰净業真如式薦逍遥之果終天¶
哀痛率土慕思大行皇帝伏&KR0133;陟降太虛超升無極儼橋¶
山之劍舄(云云)¶
　　申省状¶
　　　辭免新除秘書省正字状¶
<pb:KR4d0365_SBCK_004-39a>¶
具位文天祥照㑹十月二十六日伏凖省劄十月三日三¶
省同奉聖㫖文天祥除秘書省正字者某猥以踈賤叨&KR0013;¶
聖恩望闕瞻天莫知所措伏念某自叨親擢未歷外庸以¶
讀書學從政之方以奉祠爲書考之日方竊山林之暇敢¶
圗&KR0279;省之登&KR0018;乗非宜循墻無任伏望公朝特賜敷奏令¶
某滿足宫觀兩考日祗&KR0013;新命其於出䖏得宜庶㡬無&KR0018;¶
聖明㧞擢之意所有省劄未敢祗受除&KR0009;本州軍資庫外¶
湏至申聞者¶
　　　再状¶
具位文某照㑹於去年十月二十六日伏凖省劄十月二¶
<pb:KR4d0365_SBCK_004-39b>¶
日三省同奉聖㫖文某除秘書省正字者某伏念一介庸¶
賤叨竊非宜加以從仕以來未有庸歷輒具狀申控乞&KR0049;¶
宫觀兩考滿日祗被新命十二月二十九日伏凖省劄十¶
二月九日三省同奉聖㫖不&KR0098;某除巳望闕謝恩擇日前¶
來供職外湏至申聞者¶
　　　辭免知寕國府状¶
具位文某照㑹伏凖尚書省劄子四月十七日三省同奉¶
聖㫖文某差知寕國府替朱&KR0063;元缺者起家超躐望闕徘¶
徊伏念某實無他腸粗有逺志昔年憂國冐當事任之難¶
數&KR0010;杜門寕悔身謀之拙属明良之胥慶念岳牧之疇庸¶
<pb:KR4d0365_SBCK_004-40a>¶
曽謂栖遲遽叨選用惟是某省愆巳至貶秩猶新雖公論¶
至乆而愈明而丹書未謂之無過儻不量於出䖏是自速¶
於顛隮欲望公朝特賜敷奏收回成命改𢌿叢祠使某得¶
以讀書飬親安身寡過他有驅馳之日無非報效之年所¶
有省劄巳&KR0009;留吉州軍資庫未敢祗受湏至申聞者¶
<pb:KR4d0365_SBCK_004-40b>¶
¶
文山先生全集卷之四終¶
