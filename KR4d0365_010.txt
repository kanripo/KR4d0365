# -*- mode: mandoku-view -*-
#+TITLE: 文山集
#+DATE: 2015-09-23 10:25:21
#+PROPERTY: JUAN 10

¶
　　　敬書先人題洞岩觀遺墨後¶
按先君作此詩時天祥甫七嵗後十五年知觀任道士
始¶摹本以來又越三年以次道士朱山月復為軸以相
遺維¶先君子天韻冲逸神情簡曠使一日脫人事之累
<pb:KR4d0365_WYG_014-1b>
黄冠野¶服逍遥林下真所甘心焉為子不徳使先志不
獲遂捧軸¶却立為之泫然¶
　　　跋曽子美萬言書藁(名士/倬)¶
菊坡天人文溪菊坡様人菊坡不可作已願見文溪五
仙<md:KR4d0365_SBCK_010-1b>¶如在天上寳辰夏五集英殿賜某等進士第入局一
日同¶年曽兄子美來訪議論慷慨知非凡人扣其所宗
則傳菊¶坡法衣密文溪講席者也當布衣時春宫一疏
已能發菊¶坡之所欲言他日為天子御史直氣凛凛必
<pb:KR4d0365_WYG_014-2a>
能赤文溪幟¶悠悠風塵安得若人寳祐丙辰書於期集
所¶
　　　跋李景春紹興萬言書藁¶
吾鄉布衣李君景春上書於紹興累累萬言盡疏閭閻
隠¶微之故可謂知無不言矣厥亦惟我髙宗皇帝仁厚
惻怛¶勤求民瘼是以旁通下情庶幾古者詢於蒭蕘之
遺意凡¶我有官君子暨於國人式克於勸讀君之言當
時州縣間<md:KR4d0365_SBCK_010-2a>¶可嗟嘆者如此今去之百有餘年孰知又有
<pb:KR4d0365_WYG_014-2b>
過於君所觀¶者識者於此又重為世道感¶
　　　跋劉翠㣲罪言藁¶
崔子作亂於齊太史以直筆死其弟嗣書而死者二人
書¶者又不輟遂舍之崔子豈能舍書已者哉人心是非
之天¶終不可奪而亂臣賊子之暴亦遂以窮當檜用事
時受密¶㫖以私意行乎國中簸弄威福之柄以鉗制人
之七情而¶杜其口胡公以封事貶王公送之詩陳公送
之啓俱貶檜¶之窮凶極惡自謂無誰何者矣而翠微劉
<pb:KR4d0365_WYG_014-3a>
公猶作罪言以¶顯刺之公固自處以有罪而檜卒無以
加於公噫彼豈舍<md:KR4d0365_SBCK_010-2b>¶公哉當其垂役凡一時不附和議者
猶將甘心焉公之罪¶言直未見爾由此觀之賊檜之逆
猶浮於崔而公得為太¶史氏之最後者祖宗教化之深
人心義理之正檜獨如之¶何哉公之孫方大出遺藁示
予因感而書¶
　　　跋繆上舍萬年論丁相大全詞案(被黜為沙/溪塞巡檢)¶
讀繆言詞案世固有如此寃事哉掩巻為之太息
<pb:KR4d0365_WYG_014-3b>
　　　跋歐陽公與子綿衣帖¶
東坡跋歐陽公與其姪通理書云凡人勉强於外何所
不¶至惟考之其私乃見真偽今觀此帖綿衣之外一語
不及¶其私以此見前輩心事未有不可對人言者<md:KR4d0365_SBCK_010-3a>¶　　　跋胡景夫藏澹菴所書讀書堂字¶
此澹菴所𨽻以與夀亭者也夀亭於澹菴為累從弟澹
菴¶臨大難决大議不負所學於國為忠臣於親為孝子
斯讀¶書之所致也公崇敘宗族復以讀書惠幸其弟固
<pb:KR4d0365_WYG_014-4a>
曰使之¶有所顯揚也於其先與有榮焉詩云孝子不匱
永錫爾類¶澹菴以之夀亭曽孫景夫世其家寳澹菴真
墨徹堂而新¶之復其扁用詔於子若孫以追孝也考作
室既底法厥子¶乃弗肯堂景夫逭斯責矣雖無老成人
尚有典刑藏修於¶此者尚勉之哉¶
　　　跋吕逢徳所收平園文字<md:KR4d0365_SBCK_010-3b>¶此石刻司馬文正吕正獻為翰苑時贊書跋藁則鄉衮
平¶園周公為直院時手筆也平園此跋屬意於文正之
<pb:KR4d0365_WYG_014-4b>
曽孫¶淳熙距今幾年善本存否未可知而其刪改塗注
初藁爛¶然然則吕氏得之逢徳以示余噫其謹藏諸¶
　　　跋誠齋錦江文藁(知瑞州/日作)¶
誠齋當淳熙之季以少蓬出守距今七十有七年矣某
他¶日嘗讀道院集見所品題甚多及來此則先生一字
之跡¶無復存者惟亭閣尚留其名而屋亦化為烏有矣
有則嶔¶嵌老壓亦未知其為當時屋否也一日得先生
錦江尺牘¶一帙大率吏楷而為先生手筆者四其三蓋
<pb:KR4d0365_WYG_014-5a>
在郡時作其<md:KR4d0365_SBCK_010-4a>¶一作於還朝以後而附諸帙尾者典刑逺
矣於此尚庻幾¶見之嗚呼庚申一變瑞之文物煨燼十
九修復以來得十¶年間殘編斷簡不啻足矣而况出於
七十年之前者乎且¶方其文物具備之時此帙非郡之
所得有收拾散亡之餘¶乃能有前日之所未嘗有斯不
謂之益竒矣乎既勒諸石¶書以識之¶
　　　跋崔丞相二帖¶
菊坡翁盛徳清風跨映一代歸身海濵當相不拜天下
<pb:KR4d0365_WYG_014-5b>
之¶士以不得見其秉鈞事業為無窮恨今觀兩帖所稱
規模¶意向局西話頭者則文武之道具是矣一朝踐其
位固皆<md:KR4d0365_SBCK_010-4b>¶舉而措之者也後書論邊計尤切是時楚叛一
矣而公以不¶得盱眙為憂若不可終日者嗚呼寧知三
十年後楚之餘¶燼復然而漣水之迫乃有過於盱眙者
乎考引昔今為之¶永嘆¶
　　　跋李世修藏累科狀元帖¶
國朝踰三百年所謂進士第一者何止百數披圖而觀
<pb:KR4d0365_WYG_014-6a>
某¶如何某如何夫人得而知之李君世修先世多與其
顯者¶游今其家藏墨蹟僅十數紙而其可愛敬可鑒戒
者已粲¶然可見李君又欲厠予語於其間不知後之視
予又以為¶何如也嗚呼是可不凛凛哉<md:KR4d0365_SBCK_010-5a>¶　　　跋李龍庚殿策¶
三代以下無良法取士者因仍科舉不能變士雖有聖
賢¶之資倘非俯首時文無自奮之路是以不得不屑於
從事¶而其所謂文蓋非其心之所甚安故茍足以訖事
<pb:KR4d0365_WYG_014-6b>
則已矣¶豐城李君彛甫有文學旦評所尊稱晩乃屈就
南廡試名¶在第三衆共惜之門人好事者取君所對策
刻諸梓予得¶而讀之君信能事矣然由君言之當時寸
晷之筆何啻芻¶狗君姑借此脱韋布蓋將有所行於時
而豈以是為有餘¶哉此非好事者之所得知也君非碌
碌意積蓄必有深厚¶故予獨探其心表而出之<md:KR4d0365_SBCK_010-5b>¶　　　跋王元髙詞科擬藁(號稼村後/國正添倅)¶
我朝言治者曰慶厯元祐乾淳厥亦惟歐陽子蘇公兄
<pb:KR4d0365_WYG_014-7a>
弟¶周益國三洪氏以其宗工大手掌朝廷文字以為之
繅籍粉¶澤功光當時垂休無窮豈曰小補之哉國於天
地必有與¶立而尚論其盛則其渾厚醲郁光明俊偉百
世之下想望¶風采必於斯文卒是稽傳曰鼓天下之動
者存乎辭辭之¶不可已也如是往時有博學科有宏詞
科士各知所崇尚¶近世此學寖少於是而小詞科之制
立其望於人甚約也¶而應令者迄亦落落人才於是少
衰矣豫章王君義山元¶髙自為舉子時獨有志於此國
<pb:KR4d0365_WYG_014-7b>
家大制詔大誥令擬諸其<md:KR4d0365_SBCK_010-6a>¶形容者叢鉅冊其能出章逢
佔畢之士矣元髙登進士乙¶科調永州司户參軍意若
不自滿謀卒業以大科致身乃¶已予謂元髙一命以上
皆將有世道之責子歸而求之他¶日中興太平之盛所
謂號令文章煥然可述以與三代同¶風者安知責不在
子而正不必曰吾不得志於進士而退¶為是也元髙欣
然納之遂存其說於帙尾云¶
　　　跋吕元吉先人介軒記後
<pb:KR4d0365_WYG_014-8a>
巽齋先生曰徂徠石先生名介質肅唐公名介鄭公俠
字¶介夫半山老人字介甫凡有取乎介者其人必可觀
也予¶嘗評之徂徠之介為孤峭質肅之介為直方鄭公
之介為<md:KR4d0365_SBCK_010-6b>¶敢决荆公之介為執拗三公之介純於天資荆
公之介雜¶於客氣介則一而其所以介則不同也予獨
悲夫強辨堅¶忍虛名偽行介甫以誤於其君以厲於其
時至今天地易¶位人極不立皆此介之流也徂徠不得
為諌官唐公争新¶法不勝發憤死鄭以一跌碌碌州縣
<pb:KR4d0365_WYG_014-8b>
不復能自振迅介美¶徳也三公得其純坎坷於當世彼
其角血氣之私竊名譽¶之盛而遺毒迨今日而未已嗚
呼偽行之誤人而直道之¶難行久矣吕元吉之先人名
介軒予不及識其人諸君品¶題類以為言和而行果色
温而氣剛然則是介也視前三¶君子有光焉然君止於
布衣懐其耿耿不見於用則君之<md:KR4d0365_SBCK_010-7a>¶所遇又為不幸者雖
然介在我幸不幸在天吾求無怍乎¶本心可矣何外物
之較風氣淺薄其能刻厲矯揉以竊毅¶然丈夫之名者
<pb:KR4d0365_WYG_014-9a>
已不多見若夫以直自懟而毁方為圓以¶就外物者多
矣外物卒不可得見而本心空自喪失是則介¶軒之罪
人也元吉重念之哉¶
　　　跋周蒼崖南嶽六圖¶
扶欹植傾補空續髙吾欲觀於嵩恒岱華其放六合於
秋¶毫也邪¶
　　　跋李孟博東山夢境圖¶
昔有得湘中老人誦黄老之詩於恍惚中者前輩謂其
<pb:KR4d0365_WYG_014-9b>
語<md:KR4d0365_SBCK_010-7b>¶非太白不能道今圖中武士所授孟博帙甚鉅庻幾
亦有¶格力如此詩者列其中乎願出以示予當許君親
見太白¶何但夢也然萬一太白訝其孫輕發藏寳或復
遣六丁下¶問泄者書何在仍取以去君將無以為東山
鎮則不如勿¶出¶
　　　跋周一愚負母圖¶
己未之變周君一愚家於狗咬石之下最先遇禍君從
其¶兄負母越溪以逃妻子溺死不能救也事平君為圖
<pb:KR4d0365_WYG_014-10a>
紀其¶狀諸公嘉其臨難識所輕重褒之不絶口予謂人
子之事¶其親不幸而處人事之變急所急而緩所輕本
心之不能<md:KR4d0365_SBCK_010-8a>¶不爾其於天則蓋非有一毫之増益也一愚
之處見豈其¶欲以為髙哉正可悲耳嗚呼自狗咬石之
失險江右之父¶母妻子離棄不知幾人覽君之圖豈獨
為其一家哭哉誰¶謀不臧一至於此昔魏陵繪㐮樊之
戰為于禁屈伏龎徳¶怒罵之状將恥禁也彼禁敗事者
見之宜發慚以死然龎¶憤憤就殞使其骨肉見所畫像
<pb:KR4d0365_WYG_014-10b>
尚復何忍君此圖一開巻¶當一流涕毋為自苦予將請
之轉示前之玩敵抽戍者使¶誤國者死有餘媿而君其
庶少寛乎¶
　　　題陳尚書昉雲萍録¶
公守建陽人和政成皇曰來歸從槖斯榮我時在館望
公<md:KR4d0365_SBCK_010-8b>¶珮珩公不我遐我徳公誠公録班如友朋公卿維公
下士¶敬附氏名¶
　　　題中書直院劉左史震孫雲萍録
<pb:KR4d0365_WYG_014-11a>
忠肅公朔人以直節名一代今中書左史負沉厚剛峭
之¶氣以朔名齋蓋於髙曽規矩焉某始聞其風今見其
人輒¶書氏名昭與潔也¶
　　　跋辛龍泉行狀¶
予昔待罪館閣辛君應始改官受龍泉來訪予語以山
川¶風俗之故君離坐傾聽若謹識之他日予持節君適
在部¶内知君㢘且明於縣百姓有恩也會予罷歸後來
者於予<md:KR4d0365_SBCK_010-9a>¶尋仇幾累君賴仁聖在上君與予俱得免去年
<pb:KR4d0365_WYG_014-11b>
予忝為郎¶君來受倅相見甚歡俯仰且兩年君季子過
予則知予去¶國未幾而君逝矣君仕宦淮襄間勤勞辛
苦徳於人者深¶予生晩不及悉龍泉予父母旁國予親
友在焉能言君終¶始無一日簠簋帷簿之跡事實而有
証予是以信君之為¶賢悼君之不可作也君季子以君
狀示予捧巻三讀為之¶哽塞¶
　　　跋蕭敬夫詩藁¶
累丸承蜩戯之神者也運斤成風伎之神者也文章一
<pb:KR4d0365_WYG_014-12a>
小¶伎詩又小伎之游戲者秋屋蕭君自序其詩乃有不
克盡<md:KR4d0365_SBCK_010-9b>¶力之恨昔人謂杜子美讀書破萬巻止用資下筆
如有神¶耳讀書固有為而詩不必甚神予謂秋屋藁亦
云可矣顧¶何足恨哉予聞君之為學沉濳堅忍其自得
者深充而至¶之有耿耿詩之上者¶
　　　跋李敬則樵唱藁¶
三百五篇之詩間出於田夫野叟之作當時樵者固多
能¶詩自晉唐來詩始為一道而作者有數矣今李敬則
<pb:KR4d0365_WYG_014-12b>
莊翁¶於詩大用工力然猶不敢自以為傑謙而托諸樵
今樵安¶得此可人其古樵之流亞歟抑君嘗從蔡覺軒
學庸齋復¶贈詩曰男兒不朽事只在自身心君生武夷
山下此晦翁<md:KR4d0365_SBCK_010-10a>¶理窟山林之日長學問之功深君非徒言
語之樵也身心¶之樵何幸從君講之¶
　　　跋劉玉窻詩文¶
予嘗造玉窻之廬環堵蕭然青山滿户真詩人之資也
唐¶人之於詩㦯謂窮故工本朝諸家詩多出貴人往往
<pb:KR4d0365_WYG_014-13a>
文¶章衍裕出其餘為詩而氣勢自别予觀玉窻不特工
於詩¶諸所為文皆嘗用意而其為人又魁梧端秀疑非
久於唐¶人之窮其駸駸於本朝之風氣者乎玉窻劉氏
名芳潤字¶元方五雲人¶
　　　跋周汝明自鳴集<md:KR4d0365_SBCK_010-10b>¶天下之鳴多矣鏘鏘鳳鳴雝雝鴈鳴喈喈雞鳴嘒嘒蟬
鳴¶呦呦鹿鳴蕭蕭馬鳴無不善鳴者而彼此不能相為
各一¶其性也其於詩亦然鮑謝自鮑謝李杜自李杜歐
<pb:KR4d0365_WYG_014-13b>
蘇自歐¶蘇陳黄自陳黄鮑謝之不能為李杜猶歐蘇之
不能為陳¶黄也吾鄉周君性初善為詩署其集曰自鳴
予讀之能知¶其激揚變動音節之可愛而已予亦好吟
者然予能為予¶之言使予髣髴性初一語不可得也予
以予鳴性初以性¶初鳴此之謂自鳴雖然凡音生於人
心其所以鳴則固同¶矣¶
　　　跋胡琴窻詩巻<md:KR4d0365_SBCK_010-11a>¶琴窻遊吾山所為詩凡一巻或謂遊吾山如讀少陵詩
<pb:KR4d0365_WYG_014-14a>
平¶淡竒崛無所不有或謂讀琴窻詩如行山陰道中終
日應¶接不暇詩猶山邪山猶詩邪琴窻善鼔琴髙山流
水非知¶音不能聽然則觀琴窻詩必如聽琴窻琴琴窻
胡氏名日¶宣¶
　　　跋趙靖齋詩巻¶
趙史君以靖名齋其與世澹然相㤀而寄思於詩有冲
邃¶閑逺之韻以靖為受用也公殁其壻丞簿段君裒其
其詩為¶帙出示於人而公之所以為靖者始復表暴由
<pb:KR4d0365_WYG_014-14b>
公之本心¶豈計後人之知己哉段君所為其盛徳之不
可掩也然則<md:KR4d0365_SBCK_010-11b>¶其翕也固所以為張也歟¶
　　　跋王道州仙麓詩巻¶
讀仙麓詩詩材政自滿天地間也杜太苦李太放變踔
厲¶憀慓從李杜間分一段光霽如長慶集中君尊臣卑
賔順¶主穆仙麓疑甚近之香山天資倜儻樂易其居又
有疏泉¶鑿石之勝與一時名輩為宫為商九老圖中槩
可想見仙¶麓屋九仙下其騎氣御風風流正自相接至
<pb:KR4d0365_WYG_014-15a>
其當舂陵龍¶蛇起陸之際山窓晝永石鼎茶香微一日
改其吟詠之度¶是丸倒囊矢破的無地不然也神人瑞
士其氣為清淑者¶為一故心常得其自律自吕之妙仙
麓此集宜與長慶並<md:KR4d0365_SBCK_010-12a>¶行無疑¶
　　　題勿齋曽魯詩藁¶
勿夫子語顔以作聖工夫也作詩亦有待於此乎曰詩
三¶百一言以蔽之曰思無邪詩固出於性情之正而後
可曽¶君魯擇言未為不精尚勉之哉
<pb:KR4d0365_WYG_014-15b>
　　　跋惠上人詩巻¶
齊已賦梅鄭谷為改一字師不覺下拜予材不及谷逺
甚¶讀惠上人編不能措一詞然則谷不可於齊己之不
可予¶則可於惠之可¶
　　　跋道士婁君復詩巻<md:KR4d0365_SBCK_010-12b>¶余去年行嶽麓下遇山人譚彌明出處謂八桂堯廟有
彌¶明題墨在焉世見石鼎聯句髙右竒崛謂是昌黎寓
言今¶觀婁君三巻則知彌明嫡孫正自堂堂也何寓言
<pb:KR4d0365_WYG_014-16a>
之疑之¶有¶
　　　跋彭道士虛碧房¶
虛碧天夢境也黄州之夢遊於斯夢夢境也志和結房
於¶山虛碧其顔援黄州夢也命予為之辭記累夢也雖
然予¶焉得以為夢乎夫有大夢有大覺君其問諸希夷
先生¶
　　　跋番昜徐應明梯雲帙¶
易之坎為水為雨為雲而雲之象獨著於屯與需屯曰
<pb:KR4d0365_WYG_014-16b>
雲<md:KR4d0365_SBCK_010-13a>¶雷屯君子以經綸言陰陽始交而未暢猶世道方險
阻之¶日時則君子奮其經綸有亨屯之道焉需曰雲上
於天需¶君子以飲食宴樂言陰陽之氣交感而未成雨
猶君子蓄¶其才徳而未施於用時則君子養其氣體和
其心志而居¶易以俟命焉易象雲者二一以為君子用
世之象一以為¶君子樂天之象易於進退行藏之義各
有攸當予聞之聖¶人畏天命而悲人窮未嘗不皇皇於
斯世然方其初也守¶其義不随世而變晦其行不求知
<pb:KR4d0365_WYG_014-17a>
於人修其天爵無所怨¶懟一日逹可行之天下正已而
物正而所性不存焉嗚呼¶聖賢非坐視民物之屯者而
安於需若此則其道之所存<md:KR4d0365_SBCK_010-13b>¶也後之學古者宜可以觀
矣讀豈華梯雲帙有感而書¶
　　　跋隆興王邦立所藏元祐關書¶
昔者嘗讀圬者王承福傳見其自言操鏝以入貴富之
家¶有一至再至三至而皆為墟焉問之或刑戮也或子
孫不¶能有也或歸之官也圬者棄官勲喪其土田手鏝
<pb:KR4d0365_WYG_014-17b>
衣食其¶色若自得疑若貴富者不可常而不如不有土
田之愈也¶今觀王氏居豫章世守先緒保有元祐關書
以迄於今子¶孫業詩書其門且將有興者則圬者終身
親厯之所感慨¶豈真足以斷千古而信方來也邪雖然
圬者為不克肖者¶言也予為善繼者言也韓公存圬者
之辭戒也予為王氏<md:KR4d0365_SBCK_010-14a>¶言勸也¶
　　　題賈端老不㤀室¶
凡道各有入處凡學各有悟處程氏以敬張氏以禮示
<pb:KR4d0365_WYG_014-18a>
人¶以從入也而游於程張之門者或得於静坐或得於
主一¶或得於去一矜字悟之不必同也凡入皆以悟凡
悟皆可¶入鹿岩賈君得不㤀二字於水心先生之詩以
名其室先¶生之詩崇好修而黜徇外賤决科而尊天爵
一則因言而¶有悟一則因悟而示之以所入師友淵源
之懿去之幾年¶猶將見之今其孫子純寳其祖訓二字
勿替引之知悟幾¶矣讀水心詩尚求所以入門也哉<md:KR4d0365_SBCK_010-14b>¶　　　題張徳從畏心堂
<pb:KR4d0365_WYG_014-18b>
徳從取其家横渠翁畏心一語為心法稱鄉前輩其子
希¶明肯堂取而名諸為家法稱賢士夫抑天下危莫危
者心¶天下樂莫樂者心操而存之防其危優而柔之會
其樂徳¶從講學無不盡希明有所受之矣¶
　　　題戴行可進學齋¶
乾稱進徳者三而象曰天行健君子以自強不息聖人
復¶申之曰終日乾乾行事也君子之所以進者無他法
天行¶而已矣進者行之驗行者進之事進百里者吉行
<pb:KR4d0365_WYG_014-19a>
三日進¶千里者吉行一月地有逺行無有不至不至焉
者不行也<md:KR4d0365_SBCK_010-15a>¶非逺罪也戴君行可以進學名齋垂二十年
前之進予不¶得而考也後之進予不得而量也獨有一
言願獻於君者¶曰行行固君字也書曰行之惟艱語曰
仃有餘力中庸曰¶利行曰勉行曰力行皆行也皆所以
為進也不行而望進¶前輩所謂游心千里之外而本身
却只在此雖欲進焉得¶而進諸戴君求進者也而予言
行予將有逺役其知行之¶理固審君之俯仰是齋也其
<pb:KR4d0365_WYG_014-19b>
亦反覆於字之為義也哉¶
　　　跋周應可為蔡徳夫干藥物目子後¶
蔡徳夫病且貧硯庵周應可過而顧之曰是不可坐視
問¶藥於所知斯可謂知義之士矣予方杜門守約於所
親厚<md:KR4d0365_SBCK_010-15b>¶未能以徧愛其何力及此顧交道久薄硯庵能崇
篤如此¶是亦足勸厲薄俗敢不罄竭以為之從臾云¶
　　　跋彭和甫族譜¶
莆中有二蔡其一派君謨其一派京傳聞京子孫慚京
<pb:KR4d0365_WYG_014-20a>
所¶為與人言每自詭為君謨後孝子慈孫之心固不應
爾亦¶以見世間羞恥事雖為人後猶將愧之彭和甫之
派來自¶博士齊非玕後也今其譜牒併二族為一本為
君謨之後¶而引京以混之人情固大相逺哉予聞晉沈
勁恥其父陷¶於逆致死以滌之卒為忠義唐柳玭有言
門地髙者一事¶墜先訓則無異他人是以修己不得不
至諸公皆勸和甫<md:KR4d0365_SBCK_010-16a>¶以自立和甫而祖玕猶當為沈勁和
甫而祖博士栁玭之¶言得不勉乎哉
<pb:KR4d0365_WYG_014-20b>
　　　跋吳氏族譜¶
自魏晉以來至唐最尚門閥故以譜牒為重近世此事
寢¶廢予每為之浩歎今觀吳氏譜源於禾川之燕市派
於西¶昌之白沙自宋興以來衣冠燦然蓋升學者二十
有二舉¶於鄉者五十有七薦於漕者三奏於禮部及精
究科賢良¶科者九而特科恩封世賞拜爵者又三十有
四人盛哉可¶覩矣自昔以知力持世功利起家有道所
忌傳不數世惟¶詩書之澤綿綿延延愈久而愈不墜赫
<pb:KR4d0365_WYG_014-21a>
赫而蹶孰與循循<md:KR4d0365_SBCK_010-16b>¶而至者哉天下之理可久者必可大
吳氏代有人焉其將¶有尤者出以其時可矣¶
　　　跋楊宰記曽氏連理木¶
右連理木記誠齋先生叔父百里君筆也乾道距今幾
年¶墨跡如新曽氏之父祖子孫其藏之也謹也季淵來
京師¶擕其所謂連理圖及諸名公詩記凡一軸而是記
編於圖¶詩之間季淵蓋將求表章於當世之有道以廣
大其瑞以¶昌其先志會有取之以往而鄰火夜不戒是
<pb:KR4d0365_WYG_014-21b>
軸併以煨燼¶季淵悼前輩之不復作而家世百年之寳
一朝而失之蓋¶於是記重致意焉初予讀其文愛之命
吏私識之别帙以<md:KR4d0365_SBCK_010-17a>¶備遺㤀季淵不之知也及善本羽化
而楊子精神心術之¶&KR0177;然者獨在吾帙間曽氏之故氊
似墜而不墜猶賴有此¶則予昔也讀而愛之愛而識之
固黙有以開其衷者夫物¶之存亾莫不有數而其既亾
而不遂亾不存而復終存者¶雖人力之偶及於是而識
者不敢諉之於數之外季淵喜¶予存曽氏之舊就俾書
<pb:KR4d0365_WYG_014-22a>
之而予亦自以為有功於楊子不¶敢辭季淵得此於鬱
攸當無所憾楊子而知斯文之不泯¶也吾知其亦為子
欣然矣豈獨木哉¶
　　　跋彭叔英談命録¶
命者令也天下之事至於不得不然若天實使我為之
此<md:KR4d0365_SBCK_010-17b>¶之謂令而自然之命也自古忠臣志士立大功業於
當世¶往往適相解后而計其平生有非夢想所及蓋不
幸而國¶有大灾大患不容不出身扞禦天實驅之而非
<pb:KR4d0365_WYG_014-22b>
夫人之所¶欲為也當天下無事仕於是時者不見兵端
豈非命之至¶順蓋至於不得已而用兵犯危渉險以身
當之則命之參¶差為可閔矣士大夫喜言兵非也諱言
兵亦非也如以為¶諱則均是臣子也彼有王事鞅掌不
遑啓居至於殺身而¶不得避是果何辜吾獨何為而取
其便如以為喜則是以¶功業為可願鰓鰓然利天下之
有變是誠何心哉是故士¶大夫不當以為諱亦不當以
為喜委贄於君惟君命所使<md:KR4d0365_SBCK_010-18a>¶君命即天命惟無所茍而
<pb:KR4d0365_WYG_014-23a>
已星翁厯家之說以金火羅計¶孛皆為主兵之象遇之
者即以功業許人十一曜之行於¶天無日不有無時不
然人物之生亦無一日可息是適相¶值者亦時而有之
也治亂本於世道而功業之顯晦關於¶人之一身審如
其說則人之一身常足為世道之軒輕有¶是理哉聖賢
所謂知命俟命致命皆指天理之當然者而¶言是故非
甘石所曉彭叔英儒者也而星翁厯象之說尚¶不免膠
固歐陽巽齋先生既具為之辨予復備論之叔英¶持以
<pb:KR4d0365_WYG_014-23b>
復於先生¶
　　　跋王金斗談命録<md:KR4d0365_SBCK_010-18b>¶萬鍾浮雲我有靈龜季子伯仁得印奚為俯仰利害桔
橰¶夏畦彼昏不知彼昏不知噫王君又從而鼔之舞之
邪¶
　　　跋劉父老季文畫像¶
州有父老員若干月給廪俸若干太守嵗二月出郊號
為¶勸農則召是二三父老者俾聽勸戒之辭吾農實無
<pb:KR4d0365_WYG_014-24a>
所聞¶其代而聞之者斯人也田里有疾痛或水旱則父
老以其¶職得轉聞之長民者然則其事亦不輕矣劉季
文齒望八¶袠蓋父老之一以一州之人髙年者蓋多矣
而劉得以夀¶考𨽻官之籍且其得禄如在官晩節有光
焉一日以其喜¶像來求贊予觀其田里淳厖之狀山林
朴茂之氣得夀於<md:KR4d0365_SBCK_010-19a>¶世非曰偶然嗚呼鳶肩火色騰上必
速者非人間永器虎¶頭燕頷當封侯萬里外亦幾勞苦
拂亂之甚劉雖貌若甚¶朴者然終身田里無辛苦之態
<pb:KR4d0365_WYG_014-24b>
以至於夀富貴之樂顧足¶易康寧哉是亦云足矣予未
暇贊因備誦其為人聞者倘¶有利於斯言乎¶
　　　跋李氏譜¶
族譜昉於歐陽繼之者不一而足而求其鑿鑿精實百
無¶二三原其所以蓋由中世士大夫以官為家捐親戚
棄墳¶墓往往而是雖坡公不免焉此昌黎公所以有不
去其鄉¶之說也友人李希元示予家傳自唐西平忠武
王子憲至<md:KR4d0365_SBCK_010-19b>¶其先人十數世墳墓皆在目睫亦可尚哉使
<pb:KR4d0365_WYG_014-25a>
昌黎公見之¶亦將以美楊少尹者美之矣予家本石室
蓋無可疑而自¶出蜀以來未免與蘇公同是一慨方擬
乞身後即六七世¶墳墓可考者取蘇公族譜引而損益
之使世之子孫執為¶典要且以楊侯不去其鄉而未能
也觀李氏之族譜重有¶感於昌黎之說云¶
　　贊¶
　　　巽齋先生像贊¶
歐陽巽齋望宗六一辛丑掇科親老謝職色難愉惋思
<pb:KR4d0365_WYG_014-25b>
報¶親恩學通經史有本有根司户䖍州化被蠻貊别駕
建昌<md:KR4d0365_SBCK_010-20a>¶益樹名節轉官秘著不為茍䛕說書崇政講貫唐
虞都官¶刑曹讞獄羣備考文成均濟濟多士疏抗龍顔
宜絶嗜好¶欲心一萌良心遂耗天子嘉納年髙與祠横
經論道一世¶宗師及門之徒不將即相河汾王通雲龍
下上名齋以巽¶殊非過情六一之學實傳先生¶
　　　贊龔知縣龍¶
龍猶有欲垂頤就豢孰知吾龍頭角霄漢舜卿之筆子
<pb:KR4d0365_WYG_014-26a>
輝¶之徳往來清風霖雨八極¶
　　　贊程縣丞龍¶
蟄於滄洲驤於海垠憫四域之焦枯遽奮爪而張鱗固
將<md:KR4d0365_SBCK_010-20b>¶神變化水下土豈直嗔蛙躁蟹役役於形氣也邪¶
　　　贊何了翁帳龍¶
淵蟄其真雲發其神為道不泥遇止乗行是為龍之靈
是¶何君之所以名¶
　　　贊三山莊之龍魁星
<pb:KR4d0365_WYG_014-26b>
太極初開即有星紀字始蒼頡科始漢氏後人因之為
鬼¶為斗乾元坤元非徳非有朂哉莊君明辨密察在邦
必達¶在家必達¶
　　　贊沈俊之筆¶
厥體孔良厥心孔端資汝心匠達我心官<md:KR4d0365_SBCK_010-21a>¶　¶¶¶　銘¶
　　　彭叔英砥齋銘¶
爵禄之石厲世磨鈍頑夫奔走㢘隅蕩盡中流之柱障
<pb:KR4d0365_WYG_014-27a>
山¶囘瀾岩岩具瞻千古如山嗟今之人&KR0008;稜義利金銀
銅鐡¶攪為一器淬去穢濁刮出光明他山之石有如斯
銘¶
　　　黄山人羅鏡銘¶
陟彼髙岡相其陰陽因以箴之終然允臧<md:KR4d0365_SBCK_010-21b>¶　　辭¶
　　　劉良臣母哀辭¶
維婦徳之中正兮昉乎人彛彼美其盛壯兮甘白首於
<pb:KR4d0365_WYG_014-27b>
一¶&KR0276;夫仁者必有夀兮及耄而望期頤夫有徳者必有
後兮¶紛四世其蕃滋嗚呼全而生之兮必全而歸之從
一以終¶兮尚得正其何悲¶
　　　贈人鑑蕭才夫談命¶
嵗單閼人鑑蕭才夫過予以予命推之言頗悉是秋迄
次¶年予所遭無有不與其言相符噫人鑑其神已為之
辭曰¶　眇陰陽之大化兮布濩垓埏出王游衍之度思
兮曽淺淺<md:KR4d0365_SBCK_010-22a>¶乎為天自青紫食窮經之心兮怪詭乗之而
<pb:KR4d0365_WYG_014-28a>
相挻竊掠五¶緯之膚兮誑其愚以自賢方疾其拂耳騷
心兮羌作炳於¶𦕈綿將事實與行會兮抑抉幽而鈎𤣥
予將窺前靈之逸¶跡兮就有道而正焉¶
　　　鄒翠屛改葬哀辭¶
霜露成氷兮寒谷悲陽春歸兮草萋萋君一去兮何之
造¶舟為梁兮車馬悠悠朝出遊兮暮歸休君一去兮誰
留君¶故人兮如雲白髪兮繽紛髙臺曲榭兮如昨歌舞
兮成陳¶君自蒔兮桂花昔芳稚兮今婆娑秋香飄兮九
<pb:KR4d0365_WYG_014-28b>
霄君不見兮¶奈何<md:KR4d0365_SBCK_010-22b>¶　　　吳伯海自號滄浪為徐徑畈所喜擕諸公詩來
　　　訪¶因有感作滄浪歌并呈巽齋先生¶
世混濁而不清兮蟬翼為重千鈞為輕彼滄浪其無據
兮¶何纓非足何足非纓嗟靈均之好修兮安能受物之
汶汶¶淈泥揚波以相從兮羌不知漁父之用心筦爾而
歌鼔枻¶而行噫漁父其何如兮掉頭乎靈均¶
　文山¶集巻十四

<pb:KR4d0365_WYG_015-1a>
欽定四庫全書
　文山集巻十五
　　　　　　　　　　　　宋　文天祥　撰
　　說
　　　答歐陽秘書承心制說¶
龍溪友議好事者為之不知其誰何也巽齋歐陽先生
為¶之辯以書來曰君所處變之又變而或者於無過中
求有<md:KR4d0365_SBCK_010-23a>¶過援經引古皆不類而又鋟木摹紙流傳四方莫
<pb:KR4d0365_WYG_015-1b>
曉用意¶所在君於國於家公私得失自了然於心雖不
必較畢竟¶此於世教人倫有關係不可以流俗誤方來
所以怫然不¶能自已於言也嗟夫先生所以主張名教
愛惜後學至矣¶抑先生就其為說區别禮文之隆殺極
其精微只如此固¶已明甚然兩家事實猶有非先生所
盡知者若某初於倉¶皇中處此則不過從吾事實順事
理之本然者而行之固¶不待如此鉤索精微而其當然
之路自粲然可見也初此¶母嫁先伯祖生男三長曰行
<pb:KR4d0365_WYG_015-2a>
是為先伯次為先人又次曰¶信是為先叔女一是為吾
姑先人生嵗餘嗣先祖後先叔<md:KR4d0365_SBCK_010-23b>¶既生而伯祖方殁已邜
而後此母適劉鞠劉前室之子曰¶敏曰午而自生二女
一男二女今各有歸男曰欽出繼於¶黄塘劉氏在文在
劉通男女為七非適劉之日淺於適文¶文有子而劉無
所出也當先祖存先人篤於生母則衣食¶敬共之丙午
先祖歿先人始迎致就養然劉之子諱得不¶養之名嵗
輒取養二三月至丙辰以後某始專其飬而嵗¶時劉之
<pb:KR4d0365_WYG_015-2b>
子孫族黨絡繹起居曰母也伯叔母也祖母也伯¶叔祖
母也此母非以在文而諱其在劉劉亦非以其在文¶而
不之母也當其在文特文有能養之資得以遂其敬愛¶
之情而名義之為劉自若也是以殁之日其子午其孫
伯<md:KR4d0365_SBCK_010-24a>¶參奔喪於西昌其二女各以逺近來赴其劉之族黨
縞素¶哭候於道書銘旌曰劉吾鄉人見者以為是固當
然無所¶不安也固非曰未屬纊為文既屬纊而名之曰
劉而制禮¶為是嚴也彼好事非為文為劉之族黨姻親
<pb:KR4d0365_WYG_015-3a>
又非里巷父¶老知事之悉生於騰謗故亦不問事實如
何而侮經慢法¶茍可以媒蘖者不遺餘力若曰文致綱
常之說以壓之則¶可覆其終身云爾險哉其用心乎先
生辯之得其槩矣要¶其肯綮數語可以破之彼之說曰
在某當書申心制姪孫¶而銘旌當書故伯祖母某氏此
十一字殊不類學者語此¶母從其實則先人本生母也
平居無所於名則從其前日<md:KR4d0365_SBCK_010-24b>¶之位曰伯祖母如以義斷
於稱謂亦恐未安而欲自名曰¶姪孫得乎心制而曰申
<pb:KR4d0365_WYG_015-3b>
稽之禮律曰子為所生父母也曰¶弟子為師也茍曰姪
孫矣則何為下得申心制三字乎劉¶午之於几筵書曰
先妣某氏之靈而書疏謝其鄉人自書¶曰孤哀子劉某
以孤哀子為妣作喪主不為當乃欲書姪¶孫以主伯祖
母之喪語之三尺之童然乎否乎以四十七¶年婦於劉
母於劉而一旦暝目乃使之不得為劉母則劉¶之子若
女哭劉母乎哭文母乎使劉之廟祀文母乎祀劉¶母乎
且夫在文氏則生先人而出繼於先祖在劉氏則生¶欽
<pb:KR4d0365_WYG_015-4a>
而出繼於黄塘之劉其事體一也今欽為人後不得而<md:KR4d0365_SBCK_010-25a>¶服本生母亦止於申心制某方之於欽情義若何而曰
意¶其必衰麻其服而乃寂無聞焉何其無稽之甚乎親
喪人所¶自盡以義起禮此母為先父本生母在先父不
及申心制¶在某遂承心制吾所自盡何與乎或人而或
人詆毁之至¶此某非惟不必辯彼亦不足辯也獨此心
不可不明於先¶生故具述於此以復命而不傳焉¶
　　　吳郎中山泉說
<pb:KR4d0365_WYG_015-4b>
子在川上曰逝者如斯夫不舍晝夜道體流行之妙往
來¶而易見者惟川流為然聖人發其端倪欲學者體認
省察¶而無一息之間斷也後千數百年程子始黙識而
指以教<md:KR4d0365_SBCK_010-25b>¶人曰其要只在謹獨聖人言道之㫖學者入道
之門於是¶而深切著明矣尚書郎吳君正夫名䝉因名
取象有合於下¶坎上艮之卦遂自命曰山泉君所以從事
則又取二程上¶蔡和靖晦翁凡諸言敬者識諸座右易
以養正為聖功而¶養之方未之及也吾獨見自得乃從
<pb:KR4d0365_WYG_015-5a>
敬入則豈泛然而用¶吾力也歟夫川之水道之體也山
之泉性之象也是故善盡¶道者以敬而操存之則猶之
川而不息焉善盡性者以敬¶而涵育之則猶之泉而不
雜焉蓋有欲則息惟敬為能不¶息有欲則雜惟敬為能
不雜君之所以見易其猶程子之¶所以見天子歟雖然
川上之事純亦不已誠者之天也泉<md:KR4d0365_SBCK_010-26a>¶猶性也泉動而出
猶性動而為情也是則有幾焉誠無為¶幾善惡始以敬
而持此幾終以幾而逹此誠則山泉其川¶水之源川水
<pb:KR4d0365_WYG_015-5b>
其山泉之流會而通之混然一貫故曰敬者¶聖學成始
而成終者也君講切熟矣愚也不敏方願學乎¶此尚從
君質之¶
　　　徐應明恕齋說¶
自漢儒以大中訓極而極之流遂為茍容至先儒以極
為¶四外標準而學者始知極自唐儒以博愛謂仁而仁
之道¶遂為小惠至先儒以仁為包四徳而學者始識仁
自漢唐¶以來有恕已恕人之說而恕之弊遂為姑息至
<pb:KR4d0365_WYG_015-6a>
先儒以恕<md:KR4d0365_SBCK_010-26b>¶為如心而學者始明恕聖人浸逺道學無傳
於是漢人之¶中庸唐人之摸稜皆足以自附於此三字
之義天下之不¶見聖久矣尚賴伊洛諸君子出而抉聖
經千載之秘而後¶之學者遂得襲其遺餘以求進於道
畨易徐君應明有志¶於學特以恕為入門則其幸生於
道學之世而不至涵忍¶混貸以淪於漢唐之陋也審矣
雖然如心之事亦有所用¶力焉按傳専言恕者其事有
二子曰已所不欲勿施於人¶大學言上下前後左右有
<pb:KR4d0365_WYG_015-6b>
絜矩之道此言如愛己之心而¶愛人者也大學言有諸
己而后求諸人無諸己而后非諸¶人此言如治己之心
而治人者也然而如愛己之心而愛<md:KR4d0365_SBCK_010-27a>¶人則先儒必歸之
窮理正心如治己之心而治人則先儒¶必以强於自治
為本蓋未能窮理正心則吾之愛惡取舍¶未必得正而
推己及物亦必不得其當然未能强於自治¶則是以不
正之身為標的將使天下之人皆如吾之不正¶而淪胥
以陷則吾之為恕者豈不相逺而吾夫子所謂終¶身可
<pb:KR4d0365_WYG_015-7a>
行者豈若是哉故夫論語一貫之恕中庸違道不逺¶之
恕又必以忠並言蓋惟忠而後所如之心無往非正而¶
凡窮理正心强於自治皆求以不悖乎忠而已也抑予
聞¶之論語之忠恕至誠無息而萬物之各得其所也聖
人之¶事也中庸之忠恕盡己之心而推以及人也學者
之事也<md:KR4d0365_SBCK_010-27b>¶吾儕小人由前之所以用力者求之以進於中
庸之忠恕¶則聖人忠恕之天豈曰已之菲薄而無足以
進諸曽子之¶唯哉願與徐君講之
<pb:KR4d0365_WYG_015-7b>
　　　勉耘說¶
百聖在天六經行世譬之五榖皆美種也錢鎛必庤荼
蓼¶必薅既堅既好實穎實栗不然畧閩蜀之蹲䲭拾燕
趙之¶棗栗而吾未嘗不飽也嗚呼此豈樂飢常法哉彭
君竒宗¶之為學也知所以種而以勉耘顔其堂其必自
五榖始是¶穮是蓘必有豐年竒宗候之¶
　　　何晞程名說<md:KR4d0365_SBCK_010-28a>¶予同年何君時任廬陵縣尉尉㕔洛人太中大夫程公
<pb:KR4d0365_WYG_015-8a>
珦¶嘗辱居之後人為建公祠又建堂曰晞程志遺迹也
何君¶生子吏舍温公之父生於池温公生於光名之所
起率從¶其地君之名子以吉宜也而官於吉者多也顧
瞻斯堂取¶義甚大名之以晞程程本為太中設何君名
其子則¶以太中之子望之徴說於予予曰大哉名乎其
何如而塞¶之哉漢司馬慕藺相如自名曰相如本朝有
錢希白之類¶希樂天者也功名文藝之士事為之粗迹
筆墨小技抵掌¶馳志刻心苦思歩驟之不難若夫正心
<pb:KR4d0365_WYG_015-8b>
修身窮理盡性通¶天地之化逹聖賢之藴如程夫子者
其何以望於孩提哉<md:KR4d0365_SBCK_010-28b>¶雖然大中之在黄陂二夫子生焉
其初固亦區區一尉之¶子耳洎其來廬陵二夫子年甚
㓜則亦童䝉也初何以自¶别於常兒然其後受學於舂
陵追繼孔孟卒以其性命道¶徳之說為諸儒倡聖賢豈
别一等天人為之茍有六尺之¶軀皆道之體不可以其
不可能而遂自暴自棄也且夫昔¶之為程也難今之為
程也易中庸之學千數百嵗不傳二¶程獨發關鍵直睹
<pb:KR4d0365_WYG_015-9a>
堂奥此其事百倍其力而後能今讀程¶之遺書考程之
行事作聖塗轍瞭然可尋一日用力事半¶而功倍吾儕
小人獲生斯世講聞私淑之緒餘非如漢唐¶儒者之寡
陋蒙賴福澤深自慶幸不敢以不自勉況夫青<md:KR4d0365_SBCK_010-29a>¶原之山
川不改少府之堂宇如故二程事親從兄於此誦¶詩讀
書於此思其居處思其笑語思其志意思其所樂思¶其
所嗜百世之下居乎此者猶聞風而起況去之二百年¶
之近乎此何君義方之所為汲汲也至於晞程之工夫
<pb:KR4d0365_WYG_015-9b>
當¶自主敬入然此大學之事今其為赤子何君養其氣
質莫¶重於習古有胎教況於襁褓自其能言能行以至
於入小¶學使之洒掃應對進退周旋先知其所以為敬
周匝而無欠¶深穏而有本然後可以語晞程之事習於
上則上習於下¶則下是一幾也何君謹之哉謹之哉君
字了翁臨川人晞¶程生己未三月<md:KR4d0365_SBCK_010-29b>¶　　　王通孫名說¶
王君元剛生子名曰通孫初元剛夢有通守來謁排闥
<pb:KR4d0365_WYG_015-10a>
入¶堂閫驚窹已而左右遂有娠既生名之志所夢也予
謂元¶剛名子之義甚大而其有意於斯夢也殆不其然
人者天¶地之徳陰陽之交鬼神之會五行之秀也人以
其血肉之¶軀而合乎太虛之生氣夫然後絪緼化育人
之質已成而¶健順五常之理附而行焉其聚也翕然其
散也霍然天地¶之化盈虛消息往過來續流行古今如
此而已輪迴之說¶佛者有之茍自孔氏不當以為信然
且夫人有此身即有¶此理詩曰有物有則孟子曰形色
<pb:KR4d0365_WYG_015-10b>
天性也聖賢之學主乎<md:KR4d0365_SBCK_010-30a>¶踐形而不願乎其外元剛之教
子望之以通於性命之正¶以無負乎天之所以與我者
其獨善也邪其遂符所夢也¶邪其復過之也邪皆非所
必計也人之得形於父母而母¶忝爾所生逹不離道窮
不失令名决性命之情以饕富貴¶富貴未必可得而性
命已失其正此天下人子所以陷於¶失身者多矣予也
不敢不勉而有知也不敢不吿諸為人子者¶元剛為人
之父而亦為人之子者也其逹此悉矣予也言之¶其子
<pb:KR4d0365_WYG_015-11a>
之長也庻幾其有聞乎因豫定其字曰思為其長子¶也
以伯冠之濂溪著書曰通微生於思不思則不能通微¶
嗚呼思則得之人人有貴於己者弗思耳尚勉之哉元
剛<md:KR4d0365_SBCK_010-30b>¶名義端豐城人通孫生戊午今四嵗云¶
　　　陳逢春肖軒說¶
陳逢春景茂介軒先生之子也介軒名鳳官至朝奉郎
監¶行在豐儲倉其為人剛直有守與趙東野齊名於玉
虹翠¶浪間平生遊吳履齋包宏齋嚴華谷諸公之門諸
<pb:KR4d0365_WYG_015-11b>
公器之¶不置也未及用不幸早世景茂幼孤長而有立
自號曰肖¶軒有志乎其先人也夫孝者善繼人之志善
述人之事者¶也世之所謂狼疾人不肖子豈其性然哉
志不存焉耳志¶之所至事亦至焉夫肖之道亦不一矣
奮建肖其性者也¶談遷肖其業者也彪固肖其文者也
羲獻肖其書者也瓌<md:KR4d0365_SBCK_010-31a>¶頲肖其位者也凡為人子者茍有
一節不忝乎其前其亦¶無愧於名父之子哉蠱初九之
象曰幹父之蠱意承考也¶易之所謂意景茂有之矣書
<pb:KR4d0365_WYG_015-12a>
曰若考作室厥子乃弗肯堂¶景茂必無是也尚勉旃哉¶
　　　送吕元吉麥舟說¶
吕元吉廬陵之名族東萊之近裔也皇皇充充以母喪
淺¶土未畢大事將以石曼卿自命而求以忠宣麥舟之
事望¶於人自薄者而觀今世可復得麥舟乎以愚論之
麥舟固¶可復得借令不得聚麥成舟猶可及也傳曰凡
民有喪匍¶匐救之又曰孝子不匱永錫爾類中原文獻
前輩典刑遐<md:KR4d0365_SBCK_010-31b>¶乎邈哉不可尚已然親親以及物愛其父
<pb:KR4d0365_WYG_015-12b>
母以愛人人心¶天理油然於不忍人之際者豈以宇宙
隔而古今問哉吕君¶行矣昔人有言子母謂秦無人¶
　　　龍泉縣上宏修橋說¶
修橋闢路佛家以為因果世之求福田利益者所以樂
為¶之趨而佛家者流所以積心竭力勤苦奉承而不之
厭也¶予過泉江道上宏聞有郭公者主石橋之役蓋毁
家以成¶之而僧曇發則朝夕為之督其事頗難其力不
倦其心蓋¶可取焉邀予為之疏惟予不得以與斯舉也
<pb:KR4d0365_WYG_015-13a>
郭老矣迫於¶其請則念儒書中是亦有溱洧濟人之事
雖其事之偏而<md:KR4d0365_SBCK_010-32a>¶視夫拔一毛不以利人而且朘人以肥
已者為有間矣郭¶公之所為若此是邦之人若士觀感
動悟其能以自己於¶心乎夫善者性之所自然為善者
人之所同欲罔俾郭公¶専美是邦可也而豈必曰福田
利益之故哉因書以畀曇¶發使持示邦之可語者¶
　　　葉校勘社倉說¶
社倉之法阜陵下之四方而周人委積之意復續於二
<pb:KR4d0365_WYG_015-13b>
千¶嵗之後文公請也公畏天命悲人窮汲汲焉於當世
天之¶所以予之者不輕而得於其時者復厚天其有以
行之也¶校勘葉君重開無一命為之階而倡率同志嘉
惠閭封已<md:KR4d0365_SBCK_010-32b>¶能鑿鑿精實使君得志於世文公之議將次
第而充之昔¶劉煇僉判時得俸不以自贏輒買田贍族
或謂范文正公¶此志三十年非參大政則有不愜焉者
矣煇為小官乃能¶随力為義可不謂賢乎煇之於文正
君之於文公事有大¶小世有難易心之所推則吾無間
<pb:KR4d0365_WYG_015-14a>
然矣君雖布衣尚何不¶滿乎哉¶
　　　與濟和尚西極說¶
天有南極北極北極天帝所居南極惟南海上髣髴可
見¶非天之南北也自中土而論為人世南北之極耳天
之所¶極實不可知淮南子言禹使大章歩自東極至於
西極竪<md:KR4d0365_SBCK_010-33a>¶亥步自北極至於南極此亦姑舉地之極而言
觀禹貢所¶載禹跡不為甚逺淮南子之說信有之乎惟
漢張騫曽窮¶西方幾萬里而還不知是時騫何以未嘗
<pb:KR4d0365_WYG_015-14b>
及佛土後佛自¶西域來又不知佛生處與騫所經厯相
隔幾何敢問濟和¶尚西方有極處無極處作麽生和尚
未對旁有童子謂予¶曰日入處不知去人幾千萬里吾
舉目即見吾不學佛佛¶何必西方和尚合掌作禮而退¶
　　　慧和尚說¶
予里南禪寺上座曰慧慧早為通人得畫法於里之名
手¶挾是出四方會留京師乃復得相與傳神法於異人
自此覽<md:KR4d0365_SBCK_010-33b>¶觀山川之勝游歴人物之會足目髙逺逈長數
<pb:KR4d0365_WYG_015-15a>
格既數年¶厭薄世俗謂天下事止如是觀不如削髪遂
為僧蓋收湖¶海豪氣一歸山林者也然技癢卒不能自
禁嵗為星源神¶像軸若干春夏輒有逺役初鬻本祠下
神與慧若相宜者¶大家豪人見輒動心亹亹不愛金繒
以致之得之者咸指¶目以為川僧所為自是四方游山
上者無畫以歸謂為徒¶行争致饋槖中約隔嵗取償慧
輒如期往讙曰川僧來矣¶取畫者填門慧徐開篋笥如
約分付不半日畫盡矣若是¶者年久遂為例今人親戚
<pb:KR4d0365_WYG_015-15b>
交友之間才有一錢利害寄諸¶其手皇皇然惟恐人負
之以數千里不相知之僧相期於<md:KR4d0365_SBCK_010-34a>¶一嵗之外求之也若
懇寄之也如棄人情豈大相逺哉藝¶之動人一至於此
慧之畫其流傳多矣獨相與傳神秘其¶術不輕售間與
予言相頗肯傾臆事多如其言然每會聚¶輒睥睨不已
予知其欲傳神也越數年竟不下一筆予今¶春偕弟過
山中坐定慧忽躍然起倉皇索筆不再注視描¶畫不踰
刻而予兄弟二人嶔&KR0991;之狀已宛宛如活一坐烘¶堂一
<pb:KR4d0365_WYG_015-16a>
日用繒一幅置予於前予弟於後冠八角巾著道服¶前
者垂臂以執袂後者歛手以銜袪又作幼弟背像手持¶
孝經一巻上紀移忠孝一章若將獻諸二兄左為海潮
淘¶湧澎湃濤頭有數丈之勢一金龜隠見出沒於沆漭
之間<md:KR4d0365_SBCK_010-34b>¶題曰忠孝歸朝慧之用意亦勤矣因聚觀者與慧
共評之¶為之大噱廼指潮而言曰予寜駕絶海之颿以
突魚龍之¶變怪乎將極目於南龕北赭望洋而不濟乎
寧揚清激濁¶以弔䲭夷子之遺乎將波流瀾趍以嬉戲
<pb:KR4d0365_WYG_015-16b>
於杭人之旗鼓¶乎寧依乗於鰲遊鯤化之會乎將有鹹
有腥有滑有腯姑¶茍膳羞以自活乎寧泅不已以取衝
擊乎將知止知足與¶汐水俱為縮乎寧與波上下屑屑
於朝夕之往來乎將觀¶陰陽之進退察日月之盈虛翶
遊於六極之表乎質之予¶弟予弟笑而不言問之慧慧
曰區區何足以知之予於是¶服慧之得予貌而知慧之
猶未得予心也因為紀其能事<md:KR4d0365_SBCK_010-35a>¶之本末以謝其勤并具
予之所以言者噫亦安得知心之¶士而與之語哉
<pb:KR4d0365_WYG_015-17a>
　　　深衣吉凶通服說¶
深衣篇大槩三節第一節言其制短無見膚長無被土
以¶下是也第二節言其義規者行舉手以為容以下是
也第¶三節言其用可以為文可以為武以下是也此雖
三節然¶畢竟義為之主故篇首曰以應規矩繩權衡其
文坦易明¶白前輩解之悉矣獨吉凶通服猶有可疑或
謂考之本篇¶曰可以為文可以為武可以擯相可以治
軍旅而不曰可¶以弔喪可以受弔曰善衣之次而不曰
<pb:KR4d0365_WYG_015-17b>
喪服之次雖其間<md:KR4d0365_SBCK_010-35b>¶有孤子則純以素一語近於喪服則
又曰鄭氏注年三十¶以下無父稱孤則是無父而服此
衣當用素純耳非孤子¶於居喪之中可以此代喪服也
其必以為吉服之說如此¶然愚嘗參五經傳博采旁證
則此雖吉服未見其不可通¶於凶事也按擅弓將軍文
子之喪既除喪而後越人來弔主¶人深衣練冠待於廟
垂涕洟注云深衣練冠凶服變也蓋¶既除喪則不當復
衣喪服故以深衣受弔以喪服一變而¶即用深衣則深
<pb:KR4d0365_WYG_015-18a>
衣雖謂之喪服之次可也雖與善衣之次¶之說相反正
足以見其互相發明耳按曽子問親迎女在¶塗而壻之
父母死如之何孔子曰女改服布深衣縞總以<md:KR4d0365_SBCK_010-36a>¶趍喪注
云婦人始喪未成服之服蓋成乎婦則成乎婦服¶惟其
未成婦也不可以衰故趍喪以深衣然則此亦凶服¶之
變也今世女子未聞有服深衣者然以此事考之凶事¶
而可服其服於吉事可知也注云禮教久廢故女遂廢
此¶衣耳按雜記大夫卜宅與葬曰有司麻衣布衰注曰
<pb:KR4d0365_WYG_015-18b>
麻衣¶白布深衣而著衰焉此服非純吉亦非純凶也夫
衰凶服¶也深衣吉服也衰之下有深衣焉故非純凶深
衣之上有¶衰焉故非純吉由此論之深衣不専用於吉
事又可見也¶按間傳大祥素縞麻衣注曰麻衣十五升
布深衣謂之麻¶者純用布無采飾也蓋大祥已除衰杖
本須服吉然使便<md:KR4d0365_SBCK_010-36b>¶用采飾之服則孝子之餘哀未㤀必
不安於此故魯人朝¶祥而暮歌子路笑之有子既祥而
絲屨組纓記禮者譏之¶此所以用深衣者蓋在不衰不
<pb:KR4d0365_WYG_015-19a>
采飾之間也按喪服記公¶子為其母麻衣縓縁注云麻
衣小功布深衣以麻為小功¶布者以大功降云公子之
庶昆弟為其母若父卒為母大¶功父在降大功一等用
小功布深衣以此證之深衣固為¶大祥之服而亦為小
功之服但大祥縁以布小功縁以縓¶耳夫以深衣正篇
本専為吉服而言然畧以此數節推之¶其於凶服亦自
可通大槩喪服皆用布而以精粗為輕重¶之等鄭氏云
深衣用十五升布鍛濯灰治斤八十縷則是<md:KR4d0365_SBCK_010-37a>¶千二百縷
<pb:KR4d0365_WYG_015-19b>
為經此今世極細之布也然則深衣之所以為¶吉服者
以其布之精密又布易得而難損取其貴賤可以¶通服
經所謂完且弗費注所謂可苦衣而易有者也而揆¶之
喪服則用布適同而為色又相似且經鍛濯灰治故止¶
可用於服之輕者耳非如他衣服用繒帛綵色則専當
施¶於吉而不可通於凶也此正如近世涼衫耳阜陵以
前士¶大夫皆以為會聚之常服其後遂於弔喪用之則
亦以其¶顔色可通之故正此類也但是深衣之制領緣
<pb:KR4d0365_WYG_015-20a>
不同其間¶純以績者乃是以盡飾為美此恐専為吉服
而不當與凶¶服通至於用素用縓自是喪服本色獨用
青者則通於吉<md:KR4d0365_SBCK_010-37b>¶凶之間皆無舛耳若夫冠屨一節却欠
商議今人謂服深¶衣必須用某冠某屨此恐未明蓋冠
屨之制深衣正篇既¶不曽見明言而其散見於他傳者
其冠亦各有變如將軍¶文子之喪主人深衣練冠是受
弔之時方用練冠也其施¶之吉則固有他冠矣如女用
深衣之縞總則趍喪而後變¶用縞總也其在平時必他
<pb:KR4d0365_WYG_015-20b>
有以為之總者矣又如漢制乗¶輿服深衣則用通天冠
髙九寸是天子而後有此冠也推¶而下之諸侯大夫士
以至庶人豈當拘於一冠矣乎切意¶深衣有一定不易
之制而本篇所以不載冠屨者恐冠屨¶當是從時耳何
以辨之夏之冠曰母追殷之冠曰章甫周<md:KR4d0365_SBCK_010-38a>¶之冠曰委貌
又曰元冠三代之冠其制已各不同有虞氏¶深衣而養
老則深衣自虞氏已有之此時自須用虞氏之¶冠尚不
及有三代之冠也又安得所謂某冠者以是推之¶深衣
<pb:KR4d0365_WYG_015-21a>
則古矣而冠屨當無定制也孔子少居魯衣逢掖之¶衣
長居宋冠章甫之冠衣少所居之服冠長所居之冠二¶
者參用各隨其宜初不必曰魯服則魯冠宋冠則必宋
服¶也以聖人之於時且然況今世而服深衣者其為冠
屨¶也既不載於經則其隨時也為得矣必欲用某冠某
屨則¶恐又失之泥也然則所謂隨時者宜何如其以深
衣為吉¶服則今之緇冠為不必易也如其以為凶服則
受弔者固<md:KR4d0365_SBCK_010-38b>¶當以檀弓練冠為法而往弔者亦須如之𤣥
<pb:KR4d0365_WYG_015-21b>
冠不以弔故¶也嗚呼禮之時義大矣哉器數之精微制
度之詳密雖以¶夫子之聖不敢自謂生知而屈意於一
問區區何人乃敢¶率其胸臆評論千載之上多見其不
知量也雖然亦識其¶所見云爾尚以俟有考者¶
　<md:KR4d0365_SBCK_011-1a>¶　講義¶
　　　西澗書院釋菜講義(知瑞/州日)¶
　孟子曰人之患在好為人師韓子犯之而世怪且罵
　¶桞子厚所為惴惴然而不敢也某承乏此邦其於教
<pb:KR4d0365_WYG_015-22a>
　化號¶為有一日之責蓋嘗吉朔而履乎學宫得聞諸
　君之所¶以授受者而親陟臯比與逢掖講師弟子禮
　則僣之為¶尤書堂有事乎先賢諸君不鄙而固以請
　則雖寡陋夫¶焉得辭某初被命來守嘗啓政路曰古
　之為諸侯先政¶化而後簿書期會世之不淑乃倒置
　此則相與病夫風<md:KR4d0365_SBCK_011-1b>¶俗之弊而士行不立且傷夫教道
　之久廢而未有以救¶之也固嘗有及於君子徳業之
　義而重反覆焉輒誦所¶聞并繹其㫖與諸君茂明之
<pb:KR4d0365_WYG_015-22b>
易曰君子進徳修業忠信所以進徳也修辭立其誠所
以¶居業也中心之謂忠以實之謂信無妄之謂誠三者
一道¶也夫所謂徳者忠信而已矣辭者徳之表則立此
忠信者¶修辭而已矣徳是就心上說業是就事上說徳
者統言一¶善固徳也自其一善以至於無一之不善亦
徳也徳有等¶級故曰進忠信者實心之謂一念之實固
忠信也自一念¶之實以至於無一念之不實亦忠信也
忠信之心愈持養<md:KR4d0365_SBCK_011-2a>¶則愈充實故曰忠信所以進徳修辭
<pb:KR4d0365_WYG_015-23a>
者謹飭其辭也辭之¶不可以妄發則謹飭之故修辭所
以立其誠誠即上面忠¶信字居有守之之意蓋一辭之
誠固是忠信以一辭之妄¶間之則吾之業頓隳而徳亦
隨之矣故自其一辭之修以¶至於無一辭之不修則守
之如一而無所作輟乃居業之¶義徳業如形影徳是存
諸中者業是徳之著於外者上言¶進下言修業之修所
以為徳之表也上言修業下言修辭¶辭之修即業之修
也以進徳對修業則修是用力進是自¶然之進以進徳
<pb:KR4d0365_WYG_015-23b>
對居業則進是未見其止居是守之不變¶惟其守之不
變所以未見其止也辭之義有二發於言則<md:KR4d0365_SBCK_011-2b>¶為言辭發
於文則為文辭子以四教文行忠信雖若岐為¶四者然
文行安有離乎忠信有忠信之行自然有忠信之¶文能
為忠信之文方是不失忠信之行子曰言忠信行篤¶敬
行篤敬則忠信進徳之謂也言忠信則修辭立誠之謂
也未有¶行篤敬而言不忠信者亦未有言不忠信而可
以語行之¶篤敬者也天地間只一箇誠字更攧撲不碎
<pb:KR4d0365_WYG_015-24a>
觀徳者只觀¶人之辭一句誠實便是一徳句句誠實便
是徳進而不可¶禦人之於其辭也其可不謹其口之所
自出而茍為之哉¶嗟乎聖學浸逺人偽交作而言之無
稽甚矣誕謾而無當¶謂之大言悠揚而不根謂之浮言
浸潤而膚受謂之游言<md:KR4d0365_SBCK_011-3a>¶遁天而倍情謂之放言此數種
人其言不本於其心而害¶於忠信不足論也最是號為
能言者卒與之語出入乎性¶命道徳之奥宜若忠信人
也夷考其私則固有行如狗彘¶而不掩焉者而其於文
<pb:KR4d0365_WYG_015-24b>
也亦然滔滔然寫出來無非貫串¶孔孟引接伊洛辭嚴
義正使人讀之肅容歛袵之不暇然¶而外頭如此中心
不如此其實只是脫空誑謾先儒謂這¶様無縁做得好
人為其無為善之地也外面一幅當雖好¶裏面却踏空
永不足以為善蓋由彼以聖賢法語止可借¶為議論之
助而使之實體之於其身則曰此迂濶也而何¶以便吾
私是以心口相反所言與所行如出二人嗚呼聖<md:KR4d0365_SBCK_011-3b>¶賢千
言萬語教人存心養性所以存養此真實也豈以資¶人
<pb:KR4d0365_WYG_015-25a>
之口體而已哉俗學至此遂使質實之道衰浮偽之意¶
勝而風俗之不競從之其陷於惡而不知反者既以妄
終¶其身而方來之秀習於其父兄之教良心善性亦漸
漬汨¶沒而墮於不忠不信之歸昔人有言今天下溺矣
吾黨之¶士猶幸而不盡溺於波頽瀾倒之衝纓冠束帶
相與於此¶求夫救溺之策則如之何噫宜亦知所勉矣
或曰至誠無¶息不息則久積之自然如此豈卒然旦暮
所及哉今有人¶焉平生無以議為而一旦警省欲於誠
<pb:KR4d0365_WYG_015-25b>
學旋生用工夫則¶前妄猶可贖乎曰無傷也温公五六
嵗時一婢子以湯脫<md:KR4d0365_SBCK_011-4a>¶胡桃皮公紿其女兄曰自脫也公
父呵之曰小子何得謾¶語公自是不敢謾語然則温公
脚踏實地做成九分人蓋¶自五六嵗時一覺基之温公
猶未免一語之疵也元城事¶温公凡五年得一語曰誠
請問其目曰自不妄語入元城¶自謂予初甚易之及退
而自櫽括日之所行與凡所言自¶相掣肘矛盾者多矣
力行七年而後成然則元城選成一¶箇言行一致表裏
<pb:KR4d0365_WYG_015-26a>
相應蓋自五年從遊之久七年持養之¶熟前乎此元城
猶未免乎掣肘矛盾之媿也人患不知方¶耳有能一日
渙然而悟盡改心志求為不謾不妄日積月¶累守之而
不懈則凡所偽人為者出而無所施於外入而<md:KR4d0365_SBCK_011-4b>¶無所藏
於中自將銷磨泯没不得以為吾之病而縱横妙¶用莫
非此誠乾之君子在是矣或曰誠者道之極致而子¶直
以忠信訓之反以為入道之始其語誠若未安曰誠之¶
為言各有所指先儒論之詳矣如周子所謂誠者聖人
<pb:KR4d0365_WYG_015-26b>
之¶本即中庸所謂誠者天之道蓋指實理而言也如所
謂聖¶誠而已矣即中庸所謂天下至誠指人之實有此
理而言¶也温公元城之所謂誠其意主於不欺詐無矯
偽正學者¶立心之初所當從事非指誠之至者言之也
然學者其自¶温公元城之所謂誠則由乾之君子以至
於中庸之聖人¶若大路然夫何逺之有不敏何足以語
誠抑不自省察則<md:KR4d0365_SBCK_011-5a>¶不覺而陷於人偽之惡是安得不與
同志極論其所終以¶求自拔於流俗哉愚也請事斯語
<pb:KR4d0365_WYG_015-27a>
諸君其服之無斁¶
　　　熙明殿進講敬天圖　周易賁卦¶
彖曰賁亨柔來而文剛故亨分剛上而文柔故小利有
攸¶往天文也文明以止人文也觀乎天文以察時變觀
乎人¶文以化成天下¶
　臣聞賁文飾也色相間則成文故柔來文剛上文柔
　剛¶柔相間所以為賁賁離下艮上離之體中以一柔
　間兩¶剛是柔來文剛艮之體上以一剛乘兩柔是剛
<pb:KR4d0365_WYG_015-27b>
　上文柔¶使獨剛獨柔不相為用則不成文矣此言賁
　之卦義也<md:KR4d0365_SBCK_011-5b>¶天之文為二曜五行象緯交錯故曰觀乎
　天文此言天¶之賁也人之文為三綱五常倫理次序
　故曰觀乎人文¶此言人之賁也以上係易彖大意臣
　竊窺先皇帝作圖¶之㫖以敬天為名其於賁卦實摘
　取觀乎天文以察時¶變一條臣謹案圖義而為之辭
　臣竊惟天一積氣耳凡¶日月星辰風雨霜露皆氣之
　流行而發見者流行發見¶處有光彩便謂之文然有
<pb:KR4d0365_WYG_015-28a>
　順有逆有休有咎其為証不¶一莫不以人事為主時
　時世也彖易聖人不曰天變而曰¶時變蓋常變雖麗
　於天而所以常變則係於時人君一¶身所以造化時
　世者也故天文順其常則可以知吾之<md:KR4d0365_SBCK_011-6a>¶無失政一有
　變焉咎即在我是故天文者人君之一鏡¶也觀鏡可
　以察妍媸觀天文可以察善否且如厯家算¶日食云
　某日當食幾分固是定數然君徳足以消弭變¶異則
　是日陰雲不見天雖有變而實制於其時又如旱¶魃
<pb:KR4d0365_WYG_015-28b>
　灾也才側身修行則為之銷去熒惑妖也才出一善¶
　言則為之退舍天道人事實不相逺自古人君凡知
　畏¶天者其國未有不昌先皇帝深識此理故凡六經
　之言¶天文者類聚而為之圖以便觀覽且恐懼修省
　焉聖明¶知敬嚴父之圖即敬天在此矣嗚呼曷其奈
　何不敬¶
　　此先生兼崇政殿說書日講篇也講篇非一如講
　　詩<md:KR4d0365_SBCK_011-6b>¶之定之方中一篇諷當時修繕事今亾其辭云道
<pb:KR4d0365_WYG_015-29a>
　　體¶堂謹書¶
　　　與府理錢昇叟
天祥此畨京師聚會相與有加於丙辰極以為竒遇在
他鄉得此可謂甚幸依依之意至今使人不㤀執事去
之一日奸腐恰有復用之命國事至此誼不容黙遂上
封章以求一去當國者調停數四迄未能動三乞祠三
不允正以為苦天生聖明從諫不咈初給之以假繼許
以假滿去之於是而仍令復供本職吾君之美不容不
<pb:KR4d0365_WYG_015-29b>
將順遂亟亟祇承今一切又如初矣執事才離國門猶
未至鄉國詎料此半月中乃有一陣如此之擾疇昔侍
教幾曽有一語及此等事變輪雲非人能測有如此者
封事藁拜呈不敢效孔光秉畀炎火於以彰吾君天地
之為量也方巖造化初甚危之後來左司過堂一禀化
地乃謂初判聚字失記已曽禀來前既有兩編校恩例
今合當照行更不必啓矣前此兩月徒爾皇皇天下事
皆不容人算度吾徒作事只信天去初無毫髪計校或
<pb:KR4d0365_WYG_015-30a>
謂失策觀方巖之事益以自信周起宗者送至申狀紙
見說内有差符謹謹緘納所有餘文俟其趂逐到手又
以見授當又訪問遣歸也明禋之後區區之跡必可得
請一出此時梅嶺行事尚或少遲猶可合并傾敘契闊
前數日待罪甚有餘間日勝方巖棋不以局數計今兹
再入市叢又如前日倥偬不給乗間作此殊不能擇語
伏乞台照
　
<pb:KR4d0365_WYG_015-30b>
　
　
　
　
　
　
　
　文山集巻十五

<pb:KR4d0365_WYG_016-1a>
欽定四庫全書
　文山集巻十六
　　　　　　　　　　　　宋　文天祥　撰
　
