# -*- mode: mandoku-view; -*-
#+TITLE: 文山先生全集
#+DATE: 2015-09-11 15:16:28.827533
#+PROPERTY: ID KR4d0365
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0275-016文山先生文集-卷第十六.
<pb:KR4d0365_SBCK_016-1a>¶
文山先生全集卷之十六　别集¶
　集杜詩¶
自序¶
余坐幽燕獄中無所爲誦杜詩稍習諸所感興因其五言¶
集爲絶句乆之得二百首凡吾意所欲言者子羙先爲代¶
言之日玩之不置伹覺爲吾詩忘其爲子羙詩也乃知子¶
羙非䏻自爲詩詩句自是人情性中語煩子羙道耳子羙¶
於吾隔數百年而其言語爲吾用非情性同哉昔人評杜¶
詩爲詩史盖其以詠歌之辭寓紀載之實而抑揚褒貶之¶
意燦然於其中雖謂之史可也予所集杜詩自余顛沛以¶
<pb:KR4d0365_SBCK_016-1b>¶
來世變人事槩見於此矣是非有意於爲詩者也後之良¶
史尚庻㡬有攷焉歳上章執徐月祝犂单閼日上章恊洽¶
文天祥履善甫叙¶
　是編作於前年不自意流落餘生至今不得死也斯文¶
　固存天将誰屬嗚呼非千載心不足以語此壬午正月¶
　无日文天祥書¶
　　　社稷第一¶
　三百年宗廟社稷爲賈似道一人所破壊哀哉¶
南極連銅柱(送李晋肅入蜀)煌煌太宗業(北征)¶
始謀誰其間(苦熱呈陽中丞)風雨秋一葉(故李光弼司/徒)¶
<pb:KR4d0365_SBCK_016-2a>¶
　　　理宗度宗第二¶
先帝弓劒逺(送譚二判官)永懐侍芳茵(送汝南郡王/璡)¶
今朝漢社稷(喜逹行在所)爲話涕沾巾(送司馬入京)¶
　　　誤國權臣第三¶
似道䘮邦之政不一而足其覊虜使開邊釁則兵連禍¶
　結之始也哀哉¶
蒼生倚大臣(送韋中丞之晋)北風破南極(北風)¶
開邊一何多(前出塞)至死難塞責(呉侍御江上/宅)¶
　　　瀘州大将第四¶
西南失大将(客居)帶甲滿天地(送逺)¶
<pb:KR4d0365_SBCK_016-2b>¶
高人憂禍胎(山寺)感歎亦歔欷(羌村)¶
　　　襄陽第五¶
十年殺氣盛(北風)百萬攻一城(遣懐)¶
賊臣表逆節(徃在)胡騎忽縱横(嚴公武)¶
　　　荆湖諸戍第六¶
長嘯下荆門(春日梓州登樓)湖行速如鬼(塞蘆子)¶
門戸無人持(水檻)社稷堪流涕(西閣呈元三/十二)¶
　　　黄州第七¶
　始謂虜以襄陽船自漢入江後乃知虜之未渡蘄黄巳¶
先降故其渡也襄漢蘄黄之船皆在焉¶
<pb:KR4d0365_SBCK_016-3a>¶
桓桓陳将軍(北征)東屯大江北(行官張望)¶
化作虎與豹(夏日歎)楚星南天黒(晚登瀼上堂)¶
　　　陽羅堡第八¶
夏貴自陽羅堡之敗順流而下沿江南岸縱兵放火歸¶
廬州觧甲當是時其心巳無國矣似道建督至江上夏¶
貴不得已出見斬以釁皷東南再造之機也失此不圖¶
　社稷爲墟哀哉¶
日色隱孤戍(發秦州)大江聲怒號(大雨)¶
朝廷任猛将(又上後園)宿昔恨滔滔(送王砅便南/海)¶
　　　京湖宣閫第九¶
<pb:KR4d0365_SBCK_016-3b>¶
　開慶巳未江陵閫帥自上而下奔救鄂渚令朱禩孫任¶
　宣閫乃自鄂渚走還岳陽朱與夏通任長江之責一上¶
　而一下使中流蕩然虜安行入無人之境國安得不亡¶
　嗚呼痛哉¶
正當艱難時(送樊侍御漢中)豈無濟時䇿(遣興)¶
連檣荆州船(雨)悠悠回赤壁(過南岳入洞/庭)¶
　　　渡江第十¶
　常時江水風波不可狎視虜渡江時水乃鏡平豈非天¶
　哉¶
濟江元自闊(行次古城泛江)輕船下吳㑹(逄劉簿弟)¶
<pb:KR4d0365_SBCK_016-4a>¶
南紀收波瀾(衡州縣呈陸宰)吾将罪真宰(劎門)¶
　　　鄂州第十¶
先時李雷奮爲郡守十月以臺論罷至是無正官張宴¶
然以城䧏金湯重鎮正風寒中而去正守當國者獨何¶
　心哉¶
鄂渚分雲樹(過南岳入洞庭)春城帶雨長(入行軍六第/宅)¶
惜哉形勝地(懐鎮水居)河岳空金湯(入衡州)¶
　　　江州第十二¶
戎馬暗天宇(送魏六丈交廣)落日九江流(送李功曹荆/州)¶
元惡迷是似(入衡州)化作長黃虬(奉同郭給事)¶
<pb:KR4d0365_SBCK_016-4b>¶
　　　安慶府第十三¶
岸轉異江湖(過南岳入洞庭)江水流城郭(春日梓州登/樓)¶
䲭鴞志意滿(病柏)山鬼獨一脚(懐台州鄭戸)¶
　　　魯港之遁第十四¶
　巳未鄂渚之戰何勇也魯港之遁何衰也人心巳去國¶
事瓦觧當是時惟豪傑㧞起首禍之權奸無救禍之理¶
哀哉¶
岀師亦多門(後岀塞)水陸迷畏途(贈鄭十八賁)¶
蹭蹬麒麟老(贈射洪李四丈)危檣逐夜烏(過南岳入洞/庭)¶
　　　建康府第十五¶
<pb:KR4d0365_SBCK_016-5a>¶
亭亭鳳凰臺(鳯凰臺)江城孤照日(登牛頭山亭)¶
胡來滿彤宫(徃在)驅馬一萬匹(北征)¶
　　　相陳宜中第十六¶
魯港敗後陳宜中當國首斬殿帥韓震脅遷之議差強¶
人意宜中實無經綸至秋託故遁歸及不得已十月再¶
來則國事去矣哀哉¶
蒼生起謝安(宴王使君宅)翠華擁吳岳(壮遊)¶
可以一木支(水檻)俯恐坤軸弱(青陽峽)¶
　　　召張世傑第十七¶
京師内空頼張世傑一軍自荆湖至¶
<pb:KR4d0365_SBCK_016-5b>¶
詔發西山将(送郭中丞)熊虎亘阡陌(贈王思禮司/空)¶
笳皷凝皇情(贈左僕射嚴武)佳氣向金闕(北征)¶
　　　鎮江之戰第十八¶
　張世傑率舟師趨金山約殿帥張彦自當州陸岀京口¶
　揚州兵岀瓜洲三路交進同日用事既而揚州失期先¶
岀取敗常州竟不岀世傑多海舟無風不能動江水平¶
虜以水哨馬徃來如飛遂以潰敗嗚呼豈非天哉¶
海潮舶千艘(送王砅使南海)肉食三十萬(昔遊)¶
江平不肯流(陪王使君泛江)到今有遺恨(壯遊)¶
　　　将相棄國第十九¶
<pb:KR4d0365_SBCK_016-6a>¶
　丙子正月十八日虜至高亭山是夜四皷宜中逃翌日¶
　世傑逃¶
扈聖登黄閣(贈嚴八閣老)大将赴朝廷(草堂)¶
胡爲入雲霧(送髙司且閬州)浩蕩乘滄溟(橋陵韻呈縣/官)¶
　　　京城第二十¶
當宁䧟玉座(徃在)兩宫棄紫薇(詠懐)¶
北城悲笳發(夏夜歎)失涕萬人揮(送盧十四弟)¶
　　　京城二十¶
黄屋朔風卷(故秘監蘇源明)園林殺氣平(送郭中丞太/僕)¶
宫殿青門隔(送賈閣老岀汝)永懐丹鳳城(送覃二判官)¶
<pb:KR4d0365_SBCK_016-6b>¶
　　　陵寝第二十二¶
五陵花滿眼(别何邕)霜露在草根(閬州東樓)¶
冥冥子規呌(法鏡寺)重是古帝魂(杜䳌)¶
　　　陵寝第二十三¶
旄頭彗紫㣲(衡州縣呈陸宰)蚩尤塞寒空(奉先縣末懐)¶
愚智心盡死(聽何氏歌)漂蕩随高風(遣興)¶
　　　江陵第二十四¶
高逹京湖名将己未觧圍鄂州賈似道許以建節竟不¶
與而移以與吕文徳逹怨望乆矣至是爲京湖制置以¶
城降宣閫不能制城初䧟朱禩孫仰藥不得死既而亦¶
<pb:KR4d0365_SBCK_016-7a>¶
降焉¶
聞說江陵府(陜隘)今又降元戎(客居)¶
甲外控鳴鏑(贈王司空思禮)肩輿強老翁(王十五前閣/㑹)¶
　　　淮西帥第二十五¶
　夏貴既失長江惟恐督府有成無所逃罪又恐孫虎臣¶
　以後進爲将有功總綂出巳上日夜幸其敗覆督府既¶
　潰歸廬州竟不岀朝廷屢詔勤王若罔聞知國亡乃以¶
　淮西全境獻北爲巳功焉於是貴年八十餘矣老而不¶
　死是爲賊其貴之謂歟¶
借問大将誰(後岀塞)戰骨當速杇(前岀塞)¶
<pb:KR4d0365_SBCK_016-7b>¶
逆節同所歸(詠懐)水花笑白首(送王砅使南/海)¶
　　　揚州第二十六¶
李庭芝在揚州十餘年畏怯無逺謀惟閉門自守無救¶
　於國及景炎登極以爲首相乃引兵輕岀渡海南歸朱¶
煥尋以城獻虜哀哉¶
城峻随天壁(自帝城)明來但自守(潼關史)¶
士卒終倒㦸(贈王司空思禮)仰望嗟嘆乆(九成宫)¶
　　　京湖兩淮第二十七¶
東南兵力盡在江北金城湯池國之根本高以荆州降¶
　夏以淮西降李死淮東盡失無復中原之望矣哀哉¶
<pb:KR4d0365_SBCK_016-8a>¶
荆揚風土暖(秋行官張望)大城鐡不如(潼関吏)¶
泰山忽破碎(登慈恩塔)流落随丘墟(五盤)¶
　　　景炎擁立第二十八¶
予自蘇州歸闕建議岀二王於閩廣及虜至二王方岀¶
宫蘇刘義陸秀夫遇二王於温時陳宜中海船泊清㠗¶
　門諸人徃邀之共圗興復益王始建元帥及張世傑自¶
定海至同趋三山以五月一日益王登極改元景炎¶
漢運初中興(述懐)扶顛待柱石(入衡州)¶
疇䏻𥙷天漏(寄岑叅)登階捧玉冊(徃在)¶
　　　福安府第二十九¶
<pb:KR4d0365_SBCK_016-8b>¶
崔嵬扶桑日(幽人)闊㑹滄海潮(桔柏渡)¶
傾都看黄屋(送班司馬入京)此意竟蕭條(贈韋左丞)¶
　　　幸海道第三十¶
自三山登極世傑遣兵戰邵武大捷人心翕然世傑不¶
爲守國計即治海船識者於是知其陋矣至冬聞警即¶
浮海南去天下事是以不可復爲哀哉¶
天王守大白(九成宫)立國自有疆(前岀塞)¶
舎此復何之(後遊脩覺寺)巳具浮海航(壮遊)¶
　　　景炎賔天第三十一¶
　御舟離三山至惠州之甲子門駐焉巳而遷宫冨場丁¶
<pb:KR4d0365_SBCK_016-9a>¶
　丑冬虜舟來移次仙澳與戰得利尋望南去止碙川景¶
炎賔天盖戊寅四月望日也嗚呼痛哉¶
隂風西北來(北征)青海天軒輊(送從第亞)¶
白水暮東流(新安吏)魂㫁蒼梧帝(贈秘書監李/邕)¶
　　　祥興登極第三十二¶
戊寅四月十七日衛王登極於碙川¶
浮龍倚長津(别蔡十四著作)參錯走洲渚(入衡州)¶
蒼梧雲正愁(登慈恩塔)初日翳復吐(法鏡寺)¶
　　　祥興第三十三¶
　六月世傑自碙川北還至崖山止焉厓山乃海中之山¶
<pb:KR4d0365_SBCK_016-9b>¶
　兩山相對延袤中一衣帶水山口如門世傑以爲形勝¶
　安之¶
南遊炎海甸(送魏六丈)沃野開天庭(橋陵韻呈縣/官)¶
真龍竟寂寞(雷)乾坤水上萍(衡州送李大/夫)¶
　　　祥興第三十四¶
　己卯正月十三日虜舟直造厓山世傑不守山門作一¶
　字陣以待之虜入山門作長蛇陣對之二月六日虜乗¶
　潮進攻半日而破死溺者數萬人哀哉¶
弧矢暗江海(草堂)百萬化爲魚(潼関吏)¶
帝子留遺恨(過南岳入洞庭)故園莾丘墟(逃難)¶
<pb:KR4d0365_SBCK_016-10a>¶
　　　祥興第三十五¶
　世傑於戰敗後乗霧雨晦冥以數舟遁去¶
朱厓雲日高(遣過)風浪無晨暮(懐台州鄭司/戸)¶
冥冥翠龍駕(雨)今復在何許(宿清溪驛)¶
　　　祥興第三十六¶
　𥘉行朝有船千餘艘内大船極多張元帥大小船五百¶
而二百舟失道乆而不至北人乍登舟嘔暈執弓矢不¶
支待又水道生踈舟工進退失據使虜初至行朝乗其¶
未集撃之蔑不勝矣行朝依山作一字陣幇縳不可復¶
動於是不可以攻人而專受攻矣先是行朝以游舟數¶
<pb:KR4d0365_SBCK_016-10b>¶
　岀得小捷他船皆閩浙水手其心莫不欲南向若南船¶
　摧鋒直前閩浙水手在北舟中必爲變則有盡殱之理¶
　惜世傑不知合變專守法嗚呼豈非天哉¶
六龍忽蹉跎(别唐十五誡)川廣不可泝(送汝陽王璡)¶
東風吹春水(送程録事)乾坤莾回互(懐台州鄭司/戸)¶
　　　祥興第三十七¶
幽燕盛用武(昔遊)六合巳一家(後出塞)¶
眼穿當落日(喜逹行在)滄海有靈查(喜晴)¶
　　　祥興第三十八¶
客從南𬈑來(客從)黄屋今在否(留别張使君)¶
<pb:KR4d0365_SBCK_016-11a>¶
天高無消息(幽人)未忍即開口(𫐠懐)¶
　　　祥興第三十九¶
南嶽配朱烏(望北)地軸爲之翻(晦日尋崔戢)¶
皇網未爲絶(北征)雲臺誰再論(覧柏中丞官/制)¶
　　　陳宜中第四十¶
　丁丑冬御舟自謝女峽歸碙川陳宜中船相失莫知所¶
之¶
管葛本時湏(别張十二建封)經綸中興業(述古)¶
有志乗鯨鰲(送王砅使南海)南紀阻歸檝(贈李光弼)¶
　　　張世傑第四十一¶
<pb:KR4d0365_SBCK_016-11b>¶
　世傑得士卒云毎言北方不可信故無降志閩之再造¶
　實頼其力然其人無逺志擁重兵厚貲惟務遠遁卒以¶
　䘮敗哀哉¶
南國卷雲水(舟中苦熱)黄金傾有無(遣懐)¶
蛟龍亦狼狽(溪漲)反復乃湏臾(草堂)¶
　　　張世傑第四十二¶
長風駕高浪(龍門)偃蹇龍虎姿(病柏)¶
蕭條猶在否(止水遣懐)寒日岀霧遲(早發射洪)¶
　　　蘇劉義第四十三¶
　蘇京湖老将雖岀吕氏乃心專在王室永嘉推戴實建¶
<pb:KR4d0365_SBCK_016-12a>¶
大功後世傑用事志欝欝不得展其人剛躁不可近然¶
能服義終始不失大節厓山與其子俱得脫亦不知所¶
終¶
驊騮事天子(送高司直)龍怒㧞老湫(送韋十六評/事)¶
皷枻視青旻(寄薛三郎中)烈風無時休(登慈恩塔)¶
　　　曽淵子第四十四¶
曽淵子元貶雷州御舟南廵復與政事厓山之敗曽欲¶
赴水爲蘇父子所留同得脫其家竟沒虜後還五羊有¶
人見其子雷郎者焉哀哉¶
子負經濟才(别唐十五)欝陶抱長䇿(始華陽吕少/府)¶
<pb:KR4d0365_SBCK_016-12b>¶
安得萬里風(夏夜歎)南圗回羽翮(送嚴公入朝)¶
　　　江丞相萬里第四十五¶
　先生居饒州虜入城先生投府第中池水死其弟萬頃¶
　於㕔事上𬒳執殺死哀哉¶
星折台衡地(送蘇州李長史)斯文去矣休(送王信州厓/北)¶
湖光與天逺(過洞庭)屈注滄江流(奉同郭給事)¶
　　　趙倅昴發第四十六¶
　虜至池州倅昴發蜀人夫婦自經死¶
風雷颯萬里(大雨)大江動我前(水㑹渡)¶
青衿一憔悴(衡州縣學)名與日月懸(陳拾遺故宅)¶
<pb:KR4d0365_SBCK_016-13a>¶
　　　将軍王安節第四十七¶
常州敗虜生獲王安節不屈而死虜謂過江以來武人¶
忠義者惟王安節一人安節乃節度使王堅子也¶
激烈傷雄才(金華山觀)直氣横乾坤(别李義)¶
惆悵汙血駒(別張建封)見此忠孝門(柏中丞降官/制)¶
　　　李安撫芾第四十八¶
肯齋先生蜀人寓居衡陽乙亥留夣炎為潭帥夣炎歸¶
　相始起先生為代先生倉卒運掉城守甚備及城䧟先¶
生殺其家人乃自焚死哀哉¶
殺氣吹沅湘(入衡州)高興激荆衡(李八判官)¶
<pb:KR4d0365_SBCK_016-13b>¶
城中賢府主(課伐木)千秋萬歳名(夣李白)¶
　　　李制置庭芝第四十九¶
庭芝得爰立之命引兵至泰州為虜所困泰州孫九賣¶
城庭芝𬒳執誅於揚州市雖無功於國一死為不負國¶
矣¶
空留玉帳衛(送嚴公)那免白頭翁(陪章留後)¶
死者長巳矣(石壕吏)淮海生清風(送高司直)¶
　　　姜都綂才第五十¶
淮東猛将揚州前後主戰皆其人也及泰州破𬒳執虜¶
愛其才勇啖以官爵不肯降罵諸負國者臨刑含血以¶
<pb:KR4d0365_SBCK_016-14a>¶
噴罵虜不絶口其英風義烈淮人言之無不傷歎惜哉¶
屹然強冠敵(贈王司空)古人重守邊(後岀塞)¶
惜哉功名忤(薛大保)死亦垂千年(義鶻)¶
　　　張制置珏第五十一¶
蜀之徤将元與昝萬壽齊名昝降張獨不降行朝擢授¶
制閫未知得拜命否蜀雖糜碎珏竟不降為左右所賣¶
　珏覺而逃遁𬒳囚鎻入北不肯屈後不知如何¶
氣敵萬人将(楊監畫鷹)獨在天一隅(遣懐)¶
向使國不忙(九成宫)功業竟何如(别張建封)¶
　　　陸樞宻秀夫第五十二¶
<pb:KR4d0365_SBCK_016-14b>¶
　字君實文筆英妙自維揚幕入朝京師䧟永嘉推戴有¶
　力及駐厓山兼宰相凡朝廷事皆秀夫潤色綱紀之厓¶
　山䧟與全家赴水死哀哉¶
文彩珊瑚鈎(奉同郭給事)淑氣含公鼎(張九齡)¶
烱烱一心在(嚴武)天水相與永(渼陜西南臺)¶
　　　勤王第五十三¶
　甲戌冬詔天下勤王予守章貢首應詔意同志者當接¶
　踵而奮已而竟無應者予遂以孤軍赴闕世亊不濟殆¶
　由於此哀哉¶
出師亘長雲(後岀塞)盡驅詣闕下(徃在)¶
<pb:KR4d0365_SBCK_016-15a>¶
首唱恢大義(衡州縣學)垂之俟來者(蘇源明)¶
　　　蘇州第五十四¶
　予領兵赴闕時陳宜中歸永嘉留丞相夣炎當國夣炎¶
意不相楽岀予以制閫守呉門尋以獨松亊急陳丞相¶
　留丞相陳樞宻文龍連書趣还宿衛予不得已行未㡬¶
　姑蘇䧟哀哉¶
嵯峨閶門北(北遊)朱旗散廣川(餞裴二端)¶
控帶莾悠悠(送韋十六評亊)惨淡陵風煙(草堂)¶
　　　拜相第五十五¶
　予自吳門還遣守獨松戍餘杭丙子正月初二日除知¶
<pb:KR4d0365_SBCK_016-15b>¶
　臨安府辞不拜引輕兵至闕陳大義不得見十八夜宜¶
　中逃次日早子除樞宻使午拜丞相樞宻使都督諸路¶
　軍馬然亊巳無及無可柰何矣予不敢當亡國之名請¶
　有危難捐軀而已¶
我來屬時危(九成宫)朝野色枯槁(送長孫待御)¶
倚君金華省(張九齡)不在相逢早(贈射洪李四/丈)¶
　　　岀使第五十六¶
　初宜中蒙蔽外庭如遣使北軍求議和約見伯顔於長¶
　安堰已而不如約故虜徑至高亭山要以相見宜中遂¶
　逃上下皆莫知其詳予既辞相印不拜遂奉上命以議¶
<pb:KR4d0365_SBCK_016-16a>¶
　和為名在虜营虜強以降余見伯顔開陳大義詞氣慷¶
　慨虜頗傾動尋留不遣而丞相呉堅右丞賈餘慶同知¶
樞宻院謝堂以下竟自納欵余責伯顔留使失信及数¶
虜罪惡以死自誓而一無所及矣痛哉¶
隔河見胡騎(前岀塞)朝進東門营(後出塞)¶
皇皇使臣體(寄崔部亊)詞氣浩縱横(春陵行)¶
　　　發京師第五十七¶
　自國都失守應降表及行下省札播告歸附皆不敢使¶
余聞知予居虜中欲求速死虜衛守甚嚴務為塗塞耳¶
　目二月八日大臣吳堅賈餘慶家鉉翁刘岊皆以祈請¶
<pb:KR4d0365_SBCK_016-16b>¶
　使為名下船詣北庭虜忽驅余並行余不肯徃𬒳其捽¶
　迫不得巳行至謝村㡬逃去¶
東下姑蘇臺(壮遊)揮涕戀行在(北征)¶
蒼茫雲霧浮(發秦州)風㠶倚翠盖(凼人)¶
　　　去鎮江第五十八¶
　余至京口北行有日矣余欲引决同行士杜滸曰且逃¶
　逃不獲死未晚也遂謀走真州時江中皆北船偶物色¶
　一空船在虜籍外捐重貲約之二月晦日夕一更後予¶
　約同行十一人潜岀邸挾刃自随不済則自殺幸而安¶
　行無虞遂泝流而上虜船綿亘江上㡬不得出三月朔¶
<pb:KR4d0365_SBCK_016-17a>¶
　抵真州今而後喜可知也¶
京口渡江航(送許八十遺)窮途仗神道(送魏六丈)¶
蕭條向水陸(入衡州)雲雨白浩浩(送長孫侍御)¶
　　　至真州第五十九¶
余至真州登城四望徘徊感歎守苗再成慷慨有志畧¶
　聞余言踴躍思奮余即作書報制閫李庭芝及約淮西¶
　夏貴又作諸州太守書約以興復苗守遣人四岀導意¶
　兩日乆與余講進取方畧使天命再宋是行也中興之¶
　機也一人狐疑亊乃大繆惜哉¶
萬里長江邊(送高司直)去國同王&KR1662;(蓬泉驛)¶
<pb:KR4d0365_SBCK_016-17b>¶
青山意不盡(上牛頭寺)皇天照嗟嘆(舟中苦熱)¶
　　　行淮東第六十¶
李庭芝聞余至真州以為來說城遣使数十軰來涖殺¶
予苗再成不肯然不得不岀予以自白以上巳日紿余¶
岀城門閉城不荅余欲赴濠死未㡬苗遣五十人送行¶
行五十里布刃於野詰問甚乆使一語可疑即為草間¶
血矣其人信余言為之歎惋送至州境夜至揚州西門¶
欲扣城入前却𢾗四四人逃去余與七人走荒野空屋¶
中是日虜萬騎自屋後過幸而苟免自是変姓名趨高¶
郵初五夜行屡迷失道且虜哨各鳥獸竄伏縳去一人¶
<pb:KR4d0365_SBCK_016-18a>¶
殺傷一人又幸喜脫余時日夜在死亡中驚惴危懼飢¶
餓無聊人生逆境有如此者哀哉¶
客子中夜發(赴奉先縣)月照白水山(彭衙行)¶
悲辛但狂頋(懐鄭十八戸處)浩蕩前後間(清溪)¶
　　　自淮歸浙東第六十一¶
余高郵道中遇哨得脫行数十里匍匐不䏻行幸遇村¶
夫雇倩籮擡入郡又有𬒳傷者扶持強行血衣淋漓見¶
者傷惜初七日至郡地分官盤詰甚至稱制置司有報¶
文丞相來說城合一路覺察不納南來人余等既変姓¶
名地分官見有傷者不疑聽下船去沿途歴盡艱險得¶
<pb:KR4d0365_SBCK_016-18b>¶
　至泰州城下伏十餘日趋通州自下船後哨騎或隔五¶
　里或隔十里驚惶連日逹通州城反覆詰問𢾗日不納¶
　不得已從地分官吐實語太守楊思復遂得覆䕶主圃¶
　子内大舟中然後以海舟送歸浙東船中遇風波屡覆¶
　又遇賊追逼数四是行寄一生於萬死不復望見天日¶
　至永嘉惟存六人¶
北走驚險難(彭衙行)十歩一回首(相從歌)¶
碧海吹衣裳(又上後園山脚)掛席上南斗(别張使君)¶
　　　至福安第六十二¶
　益王以天下兵馬都无帥衞王以副元帥建號於永嘉¶
<pb:KR4d0365_SBCK_016-19a>¶
随趋三山開府予四月八日到永嘉則元帥舟去巳一¶
月矣亟使副守李珏驛報行府陳丞相即遣人來議擁¶
立亊余深賛大議五月一日登極予以觀文殿學士侍¶
讀召赴行在二十六日至行都即再相然國方草創陳¶
宜中尸其亊專制於張世傑余名宰相徒取充位遂不¶
敢拜議岀督¶
握節漢臣回(鄭駙馬)麻鞋見天子(述懐)¶
感激動四極(嚴武)壮士淚如雨(聽楊氏歌)¶
　　　福安宰相第六十三¶
余至通州地分官以制置司文移爲說甚作難阻余不¶
<pb:KR4d0365_SBCK_016-19b>¶
　得已吐實以通楊帥守思復乃云諜報許浦有馬根尋¶
文丞相甚信余言不直制司予然後得楊守存恤遂遵¶
南歸及過明州東門有列岸数百艘初不知為虜把隘¶
船也後問之東門道士云是目虜頭目見船過聞左右¶
曰此何船皆以漁舟對遂得善去嗚呼危哉楊守為余¶
言欲得海船数百艘當約許帥文徳擁兵勤王慨然有¶
誓清之志予至永嘉即詳報陳丞相不以為信乃遣毛¶
浚之通州而不以告余浚至通州守間予何以無書遂¶
發怒浚㡬不免浚岀而通遂降虜矣惜哉¶
紛然䘮亂際(柏中允制)反覆歸聖朝(鄭䖍)¶
<pb:KR4d0365_SBCK_016-20a>¶
秉鈞孰為偶(贈李八判官)扶顛永蕭條(李光弼)¶
　　　南劒州督第六十四¶
始余至永嘉留一月候命永嘉及台處豪傑皆來自獻¶
　願從海道作戰守規模予至福安欲还永嘉謀進取廟¶
　謨不以為然遂議開督于廣廣䧟乃出南劒開府聚兵¶
　財爲收復江西計于時幕府選辟皆一時名士宜中既¶
　棄臨安及三山登極欲倚世傑復浙東西以自洗濯所¶
　以阻予永嘉之行後取定海兵敗李珏為制閫衆方思¶
　用予悔巳不及惜哉¶
劒外春天逺(送班司馬入京)江閣鄰石靣(蕳嚴雲)¶
<pb:KR4d0365_SBCK_016-20b>¶
幕府盛才賢(次古城店)意氣今誰見(白馬)¶
　　　汀州第六十五¶
予在劒朝廷嚴趣之汀十月行十一月至汀州而福安¶
随䧟車駕幸海道矣亊㑹之不齊如此哀哉¶
雷霆走精銳(送樊侍御)斧鉞下青冥(送李大夫)¶
江城今夜客(出郭)惨淡飛雲汀(薛判官)¶
　　　梅州第六十六¶
　予至汀汀守可疑汀兵非素所拊循㓂兵自贑自劒交¶
　至丁丑正月行府遂引兵趨漳州龍巖謀入衛漳潮道¶
　阻三月入梅州時麾下頗不循法斬二都綂軍政一新¶
<pb:KR4d0365_SBCK_016-21a>¶
焉¶
楼角凌風逈(東楼)孤城隱霧深(野望)¶
萬亊随轉燭(佳人)秋光近青岑(伐木)¶
　　　贑州第六十七¶
　五月引兵自梅出嶺時贑吉兵皆來㑹六月大捷於雩¶
都進攻興國縣縣返正於是駐屯遣大兵攻贑州又以¶
偏師岀吉州贑諸縣皆復虜號令惟行於城中吉水永¶
豐萬安永新龍泉以次皆復臨洪袁瑞莫不響應詣軍¶
門請約束者相継興國黄州新復皆來請命汀州有偽¶
　天子黃從斬首至府上下翕合氣勢甚盛天若祚宋則¶
<pb:KR4d0365_SBCK_016-21b>¶
　是舉也幸而一捷國亊垂成之候也¶
崆峒殺氣黒(壮遊)灑血暗郊垌(薛判官)¶
哀笳曉幽咽(留花門)石壁断空青(西閣)¶
　　　江西第六十八¶
行府偏師岀吉州者戰于鍾歩不利攻贑兵不幸相継¶
　而敗行府孤立時處置安撫鄒&KR1590;聚兵数萬在永豐境¶
　行府引兵就之㑹其軍亦潰而虜自後追及不可支雖¶
人謀之不臧殆天意之未順每一念此氣殪欲絶哀哉¶
東望西江永(第觀)高義在雲臺(建封)¶
到今用鉞地(草堂)霜鴻有餘哀(金華山)¶
<pb:KR4d0365_SBCK_016-22a>¶
　　　江西第六十九¶
旄頭初俶優(将適江陵)義士皆痛憤(草堂)¶
乾坤空峥嵘(畫鶻)嚮者留遺恨(空靈岸)¶
　　　復入廣第七十¶
　行府敗於江西收散兵復入汀尋岀㑹昌入安逺趨循¶
　州是冬屯南嶺戊寅二月岀惠州海豐縣駐於麗江涌¶
　徧遣間使沿海訪問車駕六月翠華至厓山行府移船¶
　澳八月進少保信國公職任依舊行府欲赴闕張世傑¶
　阻隔於中不果行¶
東浮滄海漘(薛郎中)南為祝融客(詠懐)¶
<pb:KR4d0365_SBCK_016-22b>¶
漂轉混泥沙(柴門)迫此短景急(龍門)¶
　　　駐惠境第七十一¶
朱鳯日威垂(北風)羅浮展衰歩(詠懐)¶
北風吹蒹葭(秋行官張望)送此齒髮暮(雨)¶
　　　駐潮陽第七十二¶
　十月引兵趋朝陽稍平群盗人心翕然¶
寒城朝煙淡(呉侍御宅)江沫擁春沙(逺遊)¶
群盗亂射虎(雷)回首白日斜(熹晴)¶
　　　同府之敗第七十三¶
十一月諜報虜大衆至漳泉度势不敵移屯将趋海豐¶
<pb:KR4d0365_SBCK_016-23a>¶
為虜騎追及於中道時行巳数日不為備倉卒潰散遂¶
𬒳執¶
送兵五千人(北征)散足盡兩靡(種萵苣)¶
留滯一老翁(雨)盖棺亊則巳(奉先縣)¶
　　　行府之敗第七十四¶
　自國難後行府白手起兵展轉患難東南䟦渉萬餘里¶
亊不幸不濟然臣子盡心焉爾矣成敗天也獨柰何哉¶
翠盖蒙塵飛(詠懐)仗鉞奮忠烈(北征)¶
千秋滄海南(張九齡)亊與雲水白(王思禮)¶
　　　南海第七十五¶
<pb:KR4d0365_SBCK_016-23b>¶
今𬒳執後即服腦子約二兩昏眩乆之竟不䏻死及至¶
張元帥所衆脅之跪拜誓死不屈張遂以客禮見尋置¶
海船中守䕶甚謹至厓山令作書招張世傑手冩詩一¶
首復命末句云人生自古誰無死留取聲名照漢青張¶
　不強而止厓山之敗親所目撃痛苦酷罰無以勝堪時¶
　日夕謀䧟海而防閉不可出矣失此一死困苦至於今¶
　日可勝恨哉¶
開㠶駕洪濤(遣遇)血戰乾坤赤(送李判官)¶
風雨聞號呼(草堂)流涕灑丹極(别蔡著作)¶
　　　南海第七十六¶
<pb:KR4d0365_SBCK_016-24a>¶
南海春天外(送叚功曹)秪應學水仙(舟中)¶
自傷遅暮眼(寓目)為我一澘然(李使君)¶
　　　至廣州第七十七¶
　自厓山至五羊壮哉郡真形勝之國也徃年虜平其城¶
　收復後不䏻完整為守國計哀哉吾國之無人乎¶
南方瘴癘地(雷)白馬東北來(白馬)¶
長城掃遺堞(李弼)涙落強徘徊(鄭附馬楼臺)¶
　　　至南安軍第七十八¶
　予四月二十二日離五羊五月四日岀梅嶺至南安軍¶
　錀置舟中予不食擬至虜陵得瞑日庻㡬首丘之義云¶
<pb:KR4d0365_SBCK_016-24b>¶
短日行梅嶺(哭李常侍)天門欝嵯峨(别唐誡)¶
江西萬里船(春夜留宴)歸期無柰何(何将軍山林)¶
　　　過章貢第七十九¶
崆峒地無軸(送從弟亞)江山雲霧昏(别李茂)¶
萍漂忍流涕(入行軍六弟宅)故里但空存(後岀塞)¶
　　　至吉州第八十¶
掛颿逺色外(雨)𬗟邈懐舊丘(破船)¶
江水風蕭蕭(桔柏渡)烏啼滿城頭(發秦州)¶
　　　吉州第八十一¶
泊舟滄江岸(課伐木)身輕一鳥過(送蔡師魯)¶
<pb:KR4d0365_SBCK_016-25a>¶
請為父老歌(羗村)歌長撃樽破(屏跡)¶
　　　吉州第八十二¶
戚戚去故里(前岀塞)我生苦飄零(通泉驛)¶
回身視緑野(送李校書)伹見西嶺青(揚旗)¶
　　　過臨江第八十三¶
自離南安軍五日而至廬陵七日過臨江八日至豐城¶
余雖不食未見其殆衆以飲食交相逼迫予念既過鄕¶
　州巳失初望委命荒濵立節不白且聞暫止金陵郡岀¶
　坎之㑹或者有隕自天未可知也遂復飮食勉狥衆情¶
　初衆議以予漸殆欲行無禮掩鼻以灌粥酪至是遂止¶
<pb:KR4d0365_SBCK_016-25b>¶
　乃知夷齊之心亊由其獨處荒山故得行其志耳¶
獨㠶如飛鳴(贈蘇傒)清江轉山急(早發射洪)¶
回首白雲多(何将軍山林)山寒夜中泣(龍門鎮)¶
　　　過隆興第八十四¶
　隆興自䧟沒後忠義奮起㡬於返正屠㓕殆盡過而傷¶
之¶
臨江乆徘徊(山寺)再讀徐孺碑(張九齡)¶
交遊颯向盡(餞裴二端公)到今耆舊悲(病橘)¶
　　　江行第八十五¶
畏途随長江(白沙渡)萬里滄茫水(憶鄭南玭)¶
<pb:KR4d0365_SBCK_016-26a>¶
遊子去日長(成都)壮心不肯巳(戯贈友)¶
　　　江行第八十六¶
江水東流去(陪王侍御宴)浮雲終日行(夣李白)¶
别離經死地(鄭附馬池)飮啄愧殘生(草堂)¶
　　　江行第八十七¶
蕭蕭白揚路(李邕)死人積如丘(遣興)¶
大江東流去(成都)蒼山旌斾愁(韋評亊)¶
　　　江行第八十八¶
連山暗烽燧(送從第亞)川谷血横流(送樊侍御)¶
揮泪臨大江(送韋諷)上有行雲愁(遣興)¶
<pb:KR4d0365_SBCK_016-26b>¶
　　　江行第八十九¶
　六月六日過隆興十二日至金陵囚邸八月二十三日¶
　渡江北行亊㑹多有可慨尚何言哉¶
朔風飄胡鴈(遣興)江城帶素月(聽楊氏歌)¶
安得覆八𬈑(客居)滂泥洗吳越(喜雨)¶
　　　北行第九十¶
　八月二十六日至揚州九月初一日哭母小祥於邳門¶
　外初九日至徐州弔項羽故宫地登黄楼臺讀子由賦¶
十二日至沛縣縣有歌風臺十五日至東平府十七日¶
　至高唐州十八日過平原二十日至河間府二十一日¶
<pb:KR4d0365_SBCK_016-27a>¶
　至保定府¶
浮雲暮南征(前出塞)我馬向比嘶(日沙渡)¶
荆棘暗長原(園官送莱)子規晝夜啼(客居)¶
　　　北行第九十一¶
清秋望不極(野望)中原杳茫茫(成都)¶
游子悵寂寥(桔柏渡)下馬古戰場(遣興)¶
　　　北行第九十二¶
浮雲連海岱(兖州城楼)寒蕪際碣石(昔遊)¶
落景惜登臨(杜侍御江楼)人煙渺蕭瑟(北征)¶
　　　北行第九十三¶
<pb:KR4d0365_SBCK_016-27b>¶
平野入青徐(兖州城楼)桑柘葉如雨(昔遊)¶
信美無所適(成都)沉思情延佇(雨)¶
　　　北行第九十四¶
乾坤㡬反覆(蘇侍御渙)乗凌惜俄頃(渼陂西南臺)¶
懐古視平蕪(遣懐)令人發深省(奉先寺)¶
　　　北行第九十五¶
游子無根株(贈李四文)世梗悲路澀(送程録亊)¶
関山雪邊看(秋行官張望)愁思胡笳夕(喜逹行在所)¶
　　　至燕城第九十六¶
　十月一日至燕城越五日送千戸所枷禁十一月初一¶
<pb:KR4d0365_SBCK_016-28a>¶
　日蘇枷初九日領赴北庭引問余不跪抗詞不屈尋復¶
　還獄待死以至今日云¶
徃在西京時(徃在)胡星墜燕地(别唐誠)¶
登臨意惘然(登惠義)千秋一拭涙(酧薛判官)¶
　　　至燕城第九十七¶
浩蕩想幽冀(夏日歎)行行郡國遥(野望)¶
天寒落萬里(遣興)回首向風颷¶
　　　至燕城第九十八¶
百年不敢料(龍門閤)先後無醜好(遣興)¶
絶境與誰同(送裴二)飄泊南庭老(舟中)¶
<pb:KR4d0365_SBCK_016-28b>¶
　　　入獄第九十九¶
隂房鬼火青(玉華宫)白日亦寂寞(昔遊)¶
自非曠士懐(登慈恩塔)居人莾牢落(送樊侍御)¶
　　　入獄第一百¶
天黒閉春院(大雲寺)今如罝中兎(懐鄭司戸)¶
人間夜寥閴(夜聽許十誦許)永日不可暮(夏夜歎)¶
　　　入獄第一百一¶
行行見覊束(寫懐)斯人獨憔悴(夣李白)¶
欲覺聞晨鍾(遊奉先寺)青燈死分翳(宿鑿石浦)¶
　　　入獄第百二¶
<pb:KR4d0365_SBCK_016-29a>¶
劳生共乾坤(寫懐)何時有終極(别賛上人)¶
燈影照無睡(大雲寺)今夕復何夕(贈衛公處士)¶
　　　入獄第一百三¶
眼前列杻械(草堂)熊掛玄蛇吼(上水遣懐)¶
夜看豐城氣(詠懐)朝光入甕牗(晦月)¶
　　　入獄第一百四¶
徘徊虎穴上(寄賛上人)吾道正覊束(觀水漲)¶
落日将何如(宴歴下亭)清文動哀玉(别薛判官)¶
　　　懐舊第一百五¶
　自百五至百九皆懐念故人為王亊而沒者固多不䏻¶
<pb:KR4d0365_SBCK_016-29b>¶
盡紀嗚呼哀哉自百二十六至百三十八皆師友之際¶
　同列之情死生契闊不䏻自已也¶
風塵淹白日(寄第五弟)乾坤霾漲海(将適江陵)¶
為我問故人(送高司直)離别今誰在(懐灞上遊)¶
　　　懐舊第一百六¶
天寒昏無日(石龕)故鄕不可思(赤思)¶
訪舊半為鬼(贈衛處士)惨惨中膓悲(送方書記)¶
　　　懐舊第一百七¶
故園花自彂(憶弟)無復故人來(昔遊)¶
乱離朋友盡(遣懐)幽珮為誰哀(雨)¶
<pb:KR4d0365_SBCK_016-30a>¶
　　　懐舊第一百八¶
故人入我夣(夣李白)相視涕闌干(彭衙行)¶
四海一塗炭(逃難)焉用身獨完(垂老別)¶
　　　懐舊第一百九¶
中夜懐朋友(宿清溪驛)百年見存沒(鄭公䖍)¶
風吹蒼江樹(雨)寒月照白骨(北征)¶
　　　金應第一百一十¶
承信郎路分金應元備筆扎使令性剛知義随勤王入¶
京余䧟虜左右星散惟應無叛去志在鎮江得同脫狼¶
　狽淮東備嘗艱苦至通州以憂欝病死葬城下哀哉¶
<pb:KR4d0365_SBCK_016-30b>¶
追随三十載(送顧文學)艱難愧深情(羌材)¶
何處埋爾骨(鹿頭山)呼號傍孤城(懐鄭司戸)¶
　　　張雲第一百一十一¶
　路鈐張雲元吉州敢勇将官随閫勤王余既䧟虜張雲¶
　引兵自婺建劒汀歸里虜巳據吉城雲不勝憤七月引¶
　所部袭虜於南柵門擊殺甚衆本爲散退之計㑹天¶
　明戰渇赴江飲水尋𬒳衝溺死使䏻少忍當爲吾用哀¶
哉¶
痛憤寄所宣(義鶻)四方服勇决(北征)¶
壮士歛精魂(客居)里巷猶嗚咽(赴奉先縣)¶
<pb:KR4d0365_SBCK_016-31a>¶
　　　劉欽貢元第一百一十二¶
字敬徳吉州貢士素有志氣好功名上下今古徤於議¶
論余開府汀城敬徳來寕都就招諭使鄒&KR1590;㑹虜暴至¶
竟死乱兵中同時死者鞠華叔顔斯立顔起巖皆郡之¶
英俊䏻爲時立亊功者天生人才若此曽未施一技速¶
　折乃爾哀哉¶
文章日自負(蘇公源明)去家死路傍(上後園山脚)¶
高視見覇王(劒門)感子故意長(贈衛處士)¶
　　　吕武第一百一十三¶
環衛官吕武太平人靣旗爲軍余䧟虜應募随從北行¶
<pb:KR4d0365_SBCK_016-31b>¶
其人勁烈靣折人觸忌諱不避然忠鯁人皆服之余與¶
同脫鎮江行淮東患難中頼以自壮及開府南劒遣其¶
結約江淮道尋阻武間関数千里即余於汀梅挺身㓂¶
寨化賊為兵方将将数千人出江西以無禮於士大夫¶
遭横逆死死之日一軍為流涕哀哉¶
疾惡懐剛腸(壮遊)世人皆欲殺(不見)¶
魂魄猶正直(南池)回首肺肝熱(鐡堂)¶
　　　鞏宣使信第一百一十四¶
　團練使都統招諭使鞏信荆湖老将沉勇有謀奉朝命¶
引所部随府予自興國趋永豐虜追在後於東固方石嶺¶
<pb:KR4d0365_SBCK_016-32a>¶
　下失戰信據險堅立不動中数箭死土人葬之如生尋¶
奏贈清逺軍承宣使立廟戰所而迄未有以慰忠魂也¶
哀哉¶
壮士血相視(嚴公武)斯人巳云亡(楊監草書圗)¶
哀哀失木狖(呉侍郎江上宅)夜深經戰場(北征)¶
　　　張秘撰汴第一百一十五¶
　秘閤脩撰廣東提舉督府参謀張汴蜀人嘗為二呉客¶
　佐荆湖幕習兵亊予自贑勤王汴即入幕開督後領䄂¶
　一府知無不為空坑之敗秘撰易軍士皂衣伏草中死¶
　乱兵後鄒處置得其尸棺歛焉哀哉¶
<pb:KR4d0365_SBCK_016-32b>¶
入幕旌旗動(别魏侍郎)揮翰綺繡揚(汝陽王璡)¶
煙霧蒙玉質(赴奉先縣)斯人今則亡(遣興)¶
　　　繆朝宗第一百一十六¶
　環衛官知梅州繆朝宗淮人有意氣嘗為常熟邠氏客¶
　從余於平江予歸福安自婺間道來相從精練幹实孜¶
　孜奉公軍府器械悉岀其手空坑之敗自經於山間哀¶
　哉¶
空荒咆熊羆(課伐木)摧殘沒藜莠(枯棲)¶
平生江海心(破船)其人骨巳杇(喜晴)¶
　　　閩三士第一百一十七¶
<pb:KR4d0365_SBCK_016-33a>¶
督機秘書謝𣏌督幹架閣許由督幹架閣李㓜節閩士¶
之秀皆登科𣏌太學名士空坑之敗不知所終哀哉¶
俊逸鮑参軍(憶李白)優游謝康樂(石櫃閣)¶
豺虎正縱横(乆客)南行道彌惡(青陽陜)¶
　　　諸幕客第一百一十八¶
督府架閣吳文煥督遣林棟等皆閩士有幹實宣劳幕¶
府空坑之敗𬒳執尋遇害哀哉¶
入幕未展才(贈李八判官)辛苦在道路(送高司直)¶
回首一茫茫(送李判官)風悲浮雲去(遣興)¶
　　　趙太監時賞第一百一十九¶
<pb:KR4d0365_SBCK_016-33b>¶
直寳章閣軍噐太監督府参議官江西招討副使趙時¶
賞宗室有志氣首宰旌徳以一縣抗虜数有功京師䧟¶
　入閩行朝擢知邵武軍以棄城罪去自余開督随府典¶
兵数将偏師以當一靣神采明雋議論慷慨空坑之敗¶
走之吳溪尋𬒳執於隆興遇害哀哉¶
豪傑貴勲業(送殿中楊豊)宗支神堯後(贈李入判官)¶
平生白羽扇(嚴武公)欝結回我首(述懐)¶
　　　劉沐第一百二十¶
　宣教郎督府機宜帶行大府寺簿刘沐字淵伯予隣曲¶
　朋友從勤王𥙷官予䧟淵伯領諸軍還及予歸國淵伯¶
<pb:KR4d0365_SBCK_016-34a>¶
收部曲赴府㑹於汀專将一軍為督帳親衛沉實有謀¶
圓機應物凢江西忠義皆淵伯所號召晝夜酬應精力¶
不倦㑹病劇乍起空坑之敗不得脫遇害於隆興長子¶
同日刑次子貢元死空坑乱兵余收其第三㓜子亦沒¶
於廣哀哉¶
王翰願卜隣(贈韋左丞)稽康不得死(遣興)¶
落月滿屋梁(夣李白)悲風為我起(金華山觀)¶
　　　孫&KR1643;第一百二十一¶
宣教郞帶行監官告院知吉州龍泉縣孫&KR1643;予長妹夫¶
也予引兵岀贑其邑人奉&KR1643;以邑返正尋為親黨所䧟¶
<pb:KR4d0365_SBCK_016-34b>¶
　遇害於隆興哀哉¶
故人有孫宰(彭衙行)義均骨肉地(餞裴二端分)¶
連為糞土叢(徃在)揮手灑衰泪(别建封)¶
　　　彭司令震龍第一百二十二¶
　宣教郎帶行大社令知吉州永新縣彭震龍予次妹夫¶
　也性跌宕喜功名起兵随勤王及帰郡邑巳䧟乃結湖¶
南諸峒豪傑謀興復余岀江西即以縣返正虜遣軍攻¶
之其親黨内應𬒳執遇害於郡城哀㢤¶
堂上㑹親戚(送李校書)可憐馬上郎(白馬)¶
呻吟更流血(北征)干戈浩茫茫(南池)¶
<pb:KR4d0365_SBCK_016-35a>¶
　　䔥從事燾夫第一百二十三¶
從亊郎䔥燾夫永新人工詩與字從予山中乆其兄敬¶
夫詩尤豪俊亦嘗客吾門燾夫從勤王得官及歸賛彭¶
　司令收復郷邑規以正道予至興國詣府白亊意氣慷¶
慨邑城䧟兄弟俱不免哀㢤¶
灑翰銀鈎連(陳合遺故宅)翩躚山顛鶴(西閣曝日)¶
惨淡鬪龍蛇(喜晴)及兹歎冥漠(青陽候)¶
　　　䔥架閣第一百二十四¶
督幹架閣監軍䔥明哲字元甫吉州貢士性剛毅遇亊¶
有膽氣明於大節予至汀梅來從督府幕及出江西監¶
<pb:KR4d0365_SBCK_016-35b>¶
贑縣義兵收復萬安縣尋復龍泉行府敗元甫入野陂¶
連結諸寨拒虜𬒳執死於洪哀哉¶
諸生舊短褐(橋陵)張目視冦讐(送韋評亊)¶
髙義終焉在(送王信州)白骨更何憂(得弟觀書)¶
　　　陳督幹第一百二十五¶
督幹監軍陳子敬贑人以貲力雄郷里舊從予逰行府¶
至汀子敬招集義兵置屯皂口以㩀贑下流以遏虜船¶
徃來及行府攻贑子敬行其謀功效甚著行府敗舉兵¶
黄塘連結山寨不降重兵袭潰不聞所終哀哉¶
挺身艱難際(送韋評亊)虎穴連里閭(課伐木)¶
<pb:KR4d0365_SBCK_016-36a>¶
髙天意悽惻(送韋諷)同盡随丘墟(謁文公上方)¶
　　　陳少卿第一百二十六¶
帶行太府少卿福建提刑督府参議官陳龍復泉州老¶
儒號清陂先生丙辰登科沈厚朴茂有前軰風流平生¶
所歷州縣皆以清儉著名余開府南劍辟入幕老成重¶
　一府尋遣徃漳潮計亊行府自江南再入廣先生聚兵¶
循梅來㑹後分司潮陽應接諸路四方豪傑翕然響應¶
積糧治兵行府由是趍潮陽及移屯爲虜所追袭先生¶
遂不免時年七十三哀哉¶
卿月昇金掌(江陵送髙大卿)老氣横九州(送韋評亊)¶
<pb:KR4d0365_SBCK_016-36b>¶
前軰復誰紀(李公邕)吾道長悠悠(發秦州)¶
　　　鄒䖏置第一百二十七¶
兵部侍郎江東西䖏置副使督府参賛軍亊鄒&KR1590;字鳯¶
叔吉水人慷慨有大志以豪俠行䑓郡間從予勤王𥙷¶
武資至将軍景炎換文以寺丞領江西招諭副使聚兵¶
寕都氣勢甚盛寕都𬒳執変姓名為卜者虜不知其為¶
招諭使也入贑城得脱尋聚兵永豐興國間行府奏授¶
江西安撫副使統兵数萬攻興國縣尋㑹行府至縣返¶
正别軍復永豐進授江東西䖏置副使屯兵永豐境上¶
以烏合一日而潰行府失助於是有空坑之敗哀哉¶
<pb:KR4d0365_SBCK_016-37a>¶
東郊暗長戰(吴侍御江上宅)死地脫斯須(将適江陵)¶
庾公興不淺(張九齡)居然屈壮圗(别蘇溪)¶
　　　鄒䖏置第一百二十八¶
行府再入廣奏以公充都督府分司置司永豐興國間¶
接應江淮虜自隆興遣大兵攻袭公萬死一生備經艱¶
難竟得脫引江西兵入廣㑹行府於潮陽及移屯公爲¶
殿亊岀不虞虜至麾下火急自剄扶入南嶺踰十日死¶
是行公所将皆江西頭目以取行府爲名使行府入江¶
　西十萬衆立辦天之未啓中興也柰何公有子甚俊先¶
卒家人散失無餘公嘗謂予欲立富田鄒氏子爲嗣不¶
<pb:KR4d0365_SBCK_016-37b>¶
果至是絶哀哉¶
方當用節鉞(相中允)不返舊征魂(東楼)¶
凄凉餘部曲(送郭中丞)發聲爲爾吞(别李義)¶
　　　劉監簿第一百二十九¶
宣教郎帶行軍噐監簿督府機宜刘子俊字民章吾郷¶
　之傑也嘗領漕貢余開督興國民章來計亊行府敗民¶
章收散兵於洞源接應諸郡縣尋引軍入廣道遇虜潰¶
　亡未㡬再招集與鄒䖏置同詣行府㑹於潮陽越二十¶
　日而行府敗民章𬒳執莫知所終哀哉¶
艱難奮長戰(潼関吏)髙義薄行雲(畫街行)¶
<pb:KR4d0365_SBCK_016-38a>¶
死為殊方鬼(客堂)三夜頻夣君(夣李白)¶
　　　劉監簿第一百三十¶
秀氣衝星斗(贈李八丈)壮筆過飛泉(李十五丈)¶
舊遊易磨㓕(汝陽王璡)魂傷山寂然(妻子入蜀)¶
　　　䔥資第一百三十一¶
閤門路鈴䔥資本書吏也小年給使令稍長通文墨圎¶
機善䖏亊性和厚上下信爱予家先避地入廣資於¶
難中扶持盡力及行府江西之敗衛護大夫人全督府¶
　印有功後在兵間調和諸将應府中碎務皆其領攝腹¶
　心之良也潮陽移屯道遇虜資以病体𬒳害哀哉¶
<pb:KR4d0365_SBCK_016-38b>¶
王當風雲㑹(病栢)謝爾從者劳(遣興)¶
感恩義不小(送廬侍郎)魂獨委蓬嵩(送王砅)¶
　　　杜大卿滸第一百三十二¶
　司農卿廣東提舉招討副使督府謀官杜滸字貴卿丞¶
　相立齋之姪也性剛猛為㳺俠京師予北行滸願從鎮¶
　江之脫滸之力也匍匐淮甸衛護艱虞忠劳備盡嗚呼¶
　可謂義士¶
昔沒賊中時(送韋評亊)中夜間道歸(後出塞)¶
辛苦救衰朽(遭田父泥飲)㣲爾人盡非(北征)¶
　　　杜大卿滸第一百三十三¶
<pb:KR4d0365_SBCK_016-39a>¶
滸從予南還佐府南劍尋遣徃台温招集兵財福安䧟¶
相失滸趍行朝乆之奉朝命至行府值江西之敗又與¶
䟦渉艱難者年餘及得府移屯潮陽滸護海舟尋趍厓¶
山與行府遂隔及厓山潰滸并䧟焉余至五羊滸來見¶
病無復人形在虜網羅中無所容力尋聞死焉哀哉¶
髙随海上查(夜宴)子豈無扁舟(寄薛郎中)¶
白日照執𬒮(送樊侍御)埋骨巳經秋(破船)¶
　　　徐榛第一百三十四(詩闕)¶
正将徐榛温州人其父官湖北榛徃省迷失道歸行府¶
後生精練以筆扎典機宻小心可信予𬒳執榛得脫自¶
<pb:KR4d0365_SBCK_016-39b>¶
惠州來五羊願從北行扶持患難備殫忠欵道病至豐¶
城死焉¶
　　林檢院琦第一百三十五¶
宣教郎督機檢院林琦閩士余屯餘杭時琦結集赭山¶
忠義捍禦海道得官及南劍開府琦來外有文采内甚¶
忠实数随患難劳而不怨及行府湖陽之敗琦不䏻脫¶
虜屯惠境逃去尋又𬒳獲虜遇之不以禮至建康病死¶
虜自謂琦不肯自爱如於沿道浸水務自殘㓕之類琦¶
　可謂不降其志者矣哀哉¶
時危挹佳士(貽柳少府)惨淡随回鶻(北征)¶
<pb:KR4d0365_SBCK_016-40a>¶
佯狂真可哀(不見)死淚終映睫(李光弼)¶
　　　曽先生第一百三十六¶
秀峰曽先生鳯予師也太學釋褐累遷監丞㑹京師亂¶
走衢衢尋䧟及景炎登極衢添倅䔥雷龍首倡返正先¶
生自衢來劍随行府之汀丁丑春以梅州添差通判将¶
　行㑹行府移屯先生挈家避地於汀之郷落六月以病¶
　死其子三貴自吉來奔䘮不䏻返䘮幸其一家歸至瑞¶
　金三貴復病死於道先生妻亦卒惟女在不知所之先¶
　生遭值虜難以清文粹徳一不施於世流落以死家乃¶
　俱䘮哀哉¶
<pb:KR4d0365_SBCK_016-40b>¶
江海日凄凉(遣興)賢聖盡䔥索(西関)¶
西河共風味(衡山縣學)顧歩涕横落(郭代公故宅)¶
　　　鄧禮部第一百三十七¶
光薦字中甫予郡人自虜度嶺及廣䧟避地深山適強¶
　冦至妻子兒女等匿暗室冦無所暏焚其居十二口同¶
時死中甫随駕至厓山除禮部侍郎巳卯春除斈士院¶
權直未数日虜至厓山潰中甫赴海虜舟㧞出之張元¶
帥待以客禮與余俱岀嶺别於建康嗚呼中甫禍難之¶
慘不减予而獨免北行幸而脫歸為管寕為陶潜不亦¶
善乎¶
<pb:KR4d0365_SBCK_016-41a>¶
南宫無故人　才名三十年(問鄭景文)¶
江城秋日落(贈侍郎四舅)此别意蒼然(送韋書記)¶
　　　家樞宻鉉翁第一百三十八¶
　則堂先生家鉉翁蜀名家有學問舉動必以禮朝中老¶
成典刑也當國都不守先生簽書樞宻見虜持正議左¶
　丞相吴堅右丞相賈餘慶以省札遍告天下令以城歸¶
　附先生不押字虜自省中脅以無禮公不為動竟末如¶
　之何後以祈請使為名群詣北庭既至上書申祈請之¶
議忤北庭意留燕邸巳而移漁陽又移河間如我朝覊¶
　置特官給飲食而已余過河間得一二相見先生風采¶
<pb:KR4d0365_SBCK_016-41b>¶
非復宿昔而忠貞儼然使人望而知敬嗚呼其可謂正¶
　人矣¶
岀䖏同世網(鄭公䖍)高誼邁等倫(别蔡著作)¶
異方驚㑹靣(送韋别駕)慰此真良臣(寄唐使君)¶
　　　墳墓第一百三十九¶
　予甲戌春自衡陽憲節歸赴贑州省拜墳墓及乙亥五¶
　月奔祖母䘮至門以起復六月望日岀從戎亊與宗族¶
　郷黨永訣云¶
别離巳五年(贈蘇四)不及祖父茔(後園山脚)¶
霜露晚凄凄(岀郭)痛哭松風廻(北征)¶
<pb:KR4d0365_SBCK_016-42a>¶
　　　宗族第一百四十¶
西江接錦城(送李粛)山隂一茅宇(遣興)¶
宗族忍相遺(送崔都水)乾坤此深阻(宿清溪驛)¶
　　　母第一百四十一¶
先母齊魏國大夫人盖自虜難後弟璧奉侍赴惠州弟¶
璋從焉已而之廣之循之梅余來梅州母子兄弟始相¶
　見既而魚軒岀江西尋復入廣夫人遊二子間無適無¶
莫雖兵革紛優䖏之怡然戊寅行府駐船澳弟璧仍知¶
惠州弟璋復在侍夫人薬八月兩國之命下時巳得疾¶
　九月七日寅時薨逝弟璧卜地於惠循之深山間不肖¶
<pb:KR4d0365_SBCK_016-42b>¶
　孤巳矣未有返葬夫人期不知二弟何時畢此大亊身¶
　䧟萬里縲絏中歲時南望嗚咽云¶
何時太夫人(送李校書)上天回哀眷(大雨)¶
墓乆狐兎隣(汝陽王璡)嗚呼淚如霰(白馬)¶
　　　舅一百四十二¶
　予以楚囚過西昌聞舅家机&KR1150;自是南望孤雲每念我¶
　母不勝渭陽之情¶
萱草秋巳死(從孫済)歲暮有嚴霜(北遊)¶
落日渭陽情(送翁統軍)涕淚濺我裳(貼華陽李少/府)¶
　　　妻第一百四十三¶
<pb:KR4d0365_SBCK_016-43a>¶
　丁丑八月十七日空坑之敗夫人歐陽氏女柳娘環娘¶
　子佛生環之生母顔佛之生母黄並䧟失尋聞自隆興¶
　北行惟佛生巳死人世禍難有如此者哀哉¶
結髪為妻子(新婚别)倉皇避乱兵(破船)¶
生離與死别(别賀蘭銛)回首涙縱横(示宗文宗武)¶
　　　二女第一百四十四¶
床前兩小女(北征)各在天一厓(送髙書記)¶
所愧為人父(赴奉先縣)風物長年悲(送楊監入蜀)¶
　　　次子第一百四十五¶
渥洼騏驥兒(送李校書)衆中見毛骨(送魏六丈)¶
<pb:KR4d0365_SBCK_016-43b>¶
别來怱三載(四松)殘害為異物(北征)¶
　　　妻子第一百四十六¶
妻子隔絶乆(𫐠懐)飄颻若埃塵(寄薛郎中)¶
漠漠世間黒(贈蜀僧)性命由地人(懐鄭司戸)¶
　　　妻子第一百四十七¶
世乱遭飄蕩(羌村)飛藿共徘徊(昔逰)¶
十口隔風雪(赴奉先縣)反畏消息來(𫐠懐)¶
　　　長妹第一百四十八¶
　余長妹適孫氏不幸孫氏傾覆家沒入燕妹奉孫氏生¶
　母携子肖翁約翁及一女零丁孤苦客食萬里妹雖患¶
<pb:KR4d0365_SBCK_016-44a>¶
難中侍飬撫教各盡其所可謂賢矣哀哉¶
　聞韋氏妹(元日)零落依草木(佳人)¶
深負鶺鴒詩(得舎弟消息)臨風欲痛哭(閬州東楼)¶
　　　長子第一百四十九¶
　予二子長曰道生姿性可教不幸乱離随家飄泊空坑¶
之敗䏻脫身自全鍾爱於大夫人以疾後大夫人六十¶
　日死於恵陽郡治中生十三年矣哀哉¶
大兒聦明到(刘少府山水障)青歲巳摧頺(昔逰)¶
回風吹獨樹(樊侍御)吾寕舎一哀(赴奉先縣)¶
　　　二女第一百五十¶
<pb:KR4d0365_SBCK_016-44b>¶
　予六女長定娘次柳娘次環娘次監娘次奉娘次寿娘¶
　丙子定娘寿娘以病死於河源之三角丁丑柳娘環娘¶
　䧟惟監娘奉娘得存戊寅潮陽之敗復死亂兵中哀哉¶
癡女飢咬我(彭衙行)欝沒一悲魂(遣懐)¶
不得收骨肉(佳人)痛哭蒼烟根(送樊侍御)¶
　　　弟第一百五十一¶
余二弟長璧次璋璋自船澳奉母䘮趍惠州别璧来五¶
羊别自是骨肉因縁堕寥廓矣哀哉¶
兄弟分離苦(送弟頻)凄凉憶去年(倚杖)¶
何以有羽翼(夣李白)飛去墮爾前(彭衙行)¶
<pb:KR4d0365_SBCK_016-45a>¶
　　　弟第一百五十二¶
棣華晴雨好(和宋太少府)風急手足寒(水㑹渡)¶
百戰今誰在(憶弟)覊捿見汝難(寄弟)¶
　　　弟第一百五十三¶
沙晚鶺鴒寒(寄弟豊)風吹紫荆樹(得弟消息)¶
忍涙獨含情(郭中丞)江湖春欲暮(宴胡侍郎)¶
　　　弟第一百五十四¶
不見江東弟(元日示宗武)急難心惘然(義鵠)¶
念君經世乱(送班司馬入京)卧病海雲邊(所思)¶
　　　次妹第一百五十五¶
<pb:KR4d0365_SBCK_016-45b>¶
予次妹自永新歸寕不與彭氏之難乱離中随母兩國¶
夫人上下自船澳奉䘮趍惠陽兄妹不復見矣哀哉¶
大際傷愁别(岀郊)江山憔悴人(送孟倉曹)¶
團圎思弟妹(又示兩兒)傳語故郷春(贈别何邕)¶
　　思故郷第一百五十六¶
自一百五十六至一百六十二共七首皆思故郷懐故¶
山之情余始創文山其間水石竹木䔥然有&KR2142;川盤谷¶
之趣盖将終焉承平時郷曲賔朋日夕宴聚楽以忘憂¶
真人世之清福今思之非惟平生故人半為塵土而故¶
郷萬里并隔世外惟死則魂識歸吾故郷耳哀哉¶
<pb:KR4d0365_SBCK_016-46a>¶
天地西江逺(送崔侍郎)無家問死生(憶舎弟)¶
凉風起天末(憶李白)萬里故郷情(江楼宴)¶
　　　第一百五十七¶
江漢故人少(贈弟賛善)東西消息稀(憶弟)¶
異花開絶域(遊何将軍山林)野風吹征衣(别賛上人)¶
　　　第一百五十八¶
老夫悲華年(聴楊氏歌)天涯故人少(送弟)¶
每望東南雲(遣興)决&KR1475;入飛島(望岳)¶
　　　第一百五十九¶
人生無家别(無家别)親故傷老醜(述懐)¶
<pb:KR4d0365_SBCK_016-46b>¶
剪𥿄招我魂(彭衙行)何時一樽酒(憶李白)¶
　　　第一百六十¶
春水滿南國(遣寓)惨淡故園烟(陳拾遺)¶
三年門巷空(遣興)永為隣里憐(草)¶
　　　第一百六十一¶
迢迢萬里餘(前岀塞)絶域誰慰懐(贈李五丈)¶
我圃日蒼翠(雨)回首望兩厓(柴門)¶
　　　第一百六十二¶
春日漲雲岑(過津口)故園當北斗(月)¶
窈窕桃李花(喜晴)紛披為誰秀(九日)¶
<pb:KR4d0365_SBCK_016-47a>¶
　　　第一百六十三¶
自一百六十三至一百九十一共二十九首雜然冩其¶
本心¶
陶潜避俗翁(遣興)龎公竟獨徃(雨)¶
明明君臣契(牽牛織女)牢落吾安放(鄭公䖍)¶
　　　第一百六十四¶
吴楚東南坼(登岳陽楼)風雲地一隅(地隔)¶
蹉跎暮容色(重過何氏)不敢恨危途(北風)¶
　　　第一百六十五¶
風煙渺吴蜀(柴門)雲㠶轉遼海(後岀塞)¶
<pb:KR4d0365_SBCK_016-47b>¶
䘮乱紛嗷嗷(遣寓)尚愧㣲軀在(與嚴二奉礼/别)¶
　　　第一百六十六¶
驚風翻河漢(有懐)鶉首麗泥塗(将適江陵)¶
吾衰将焉託(遣懐)愁絶付摧枯(北征)¶
　　　第一百六十七¶
隂風千里來(吴侍御江上宅)驚浪滿吴楚(雨)¶
世亊兩茫茫(贈衞䖏士)飄泊欲誰訴(又雨)¶
　　　第一百六十八¶
平生方寸心(舟中苦熱)誓開玄冥北(後出塞)¶
歲暮日月疾(冩懐)我嘆黒頭白(酧薛判官)¶
<pb:KR4d0365_SBCK_016-48a>¶
　　　第一百六十九¶
今吾抱何恨(贈别)恨無匡復姿(送樊侍郎)¶
含笑㸔吴鈎(後岀塞)回首蛟龍池(詠懐)¶
　　　第一百七十¶
天長眺東南(鄭公䖍)衰謝多酸辛(汝陽王璡)¶
丈夫誓許國(前岀塞)直筆在史臣(李公光弼)¶
　　　第一百七十一¶
天衢隂峥嵘(赴奉先縣)歲寒心匪他(送嚴使君)¶
平生獨徃願(立秋後題)零落首陽阿(過宋之問舊/荘)¶
　　　第一百七十二¶
<pb:KR4d0365_SBCK_016-48b>¶
済時肯殺身(寄唐使君)惨淡苦士志(送李大夫)¶
百年䏻㢤何(别唐誠)終古立忠義(陳拾遺故宅)¶
　　　第一百七十三¶
絶域三冬暮(送十七舅)垂老見飄零(送李大夫)¶
林氣森噴薄(過郭代公故宅)意鍾老栢青(送程録亊還/郷)¶
　　　第一百七十四¶
仰㸔八尺軀(别張建封)不要懸黄金(蘇公源明)¶
青青歲寒栢(枯㧞)乃知君子心(張九齡)¶
　　　第一百七十五¶
小人困馳驟(九日)後生血氣豪(遣懐)¶
<pb:KR4d0365_SBCK_016-49a>¶
世亊固堪論(園官送芙)我何随爾曹(飛仙閣)¶
　　　第一百七十六¶
天地日蛙蠅(張九齡)劳生苦柰何(餞嘉州程都/督)¶
聊欲從此逝(送樊侍御)人少豺虎多(别唐誡)¶
　　　第一百七十七¶
男兒生世間(後出塞)居然成濩落(赴奉先縣)¶
鵉鳯有鎩翮(寄唐使君)虹蜺就掌握(揚旗)¶
　　　第一百七十八¶
鵉凰不相待(暇日小園)白魚困宻網(過津口)¶
但訝鹿皮翁(遣興)㝠㝠任所徃(蘇少保)¶
<pb:KR4d0365_SBCK_016-49b>¶
　　　第一百七十九¶
威鳯髙其翔(尋崔戢)老鶴萬里心(遣興)¶
脫略誰䏻馴(薛少保)兀兀遂至今(赴奉先縣)¶
　　　第一百八十¶
天寒霜雪繁(赤谷)䔥䔥北風勁(羌村)¶
髙鳥黄雲暮(送殷参軍)斗上捩孤影(義鶻)¶
　　　第一百八十一¶
乾坤沸嗷嗷(送王砅)名繋朱鳥影(張九齡)¶
寥落寸心違(送何侍御)斯文亦吾病(早發)¶
　　　第一百八十二¶
<pb:KR4d0365_SBCK_016-50a>¶
儒冠多誤身(贈韋右丞)識字用心苦(阮隱居)¶
斯文憂患餘(宿鑿石浦)欝欝流年度(雨)¶
　　　第一百八十三¶
名賢慎出䖏(自施州歸)志士懐感傷(贈李四丈)¶
猶殘数行涙(登牛頭山)引古惜興亡(壯遊)¶
　　　第一百八十四¶
讀書破萬卷(贈韋右丞)許身亦何愚(赴奉先縣)¶
赤驥頓長纓(𫐠古)徤兒勝腐儒(草堂)¶
　　　第一百八十五¶
䔥條四海内(别唐誡)慷慨有餘悲(水檻)¶
<pb:KR4d0365_SBCK_016-50b>¶
路逢相識人(前出塞)開懐無愧辞(詠懐)¶
　　　第一百八十六¶
高歌激宇宙(衡山縣學)歲晚寸心違(贈韋賛善)¶
忠貞負冤恨(李公邕)姦雄多是非(詠懐)¶
　　　第一百八十七¶
丈夫四方志(前出塞)䘮乱飽經過(寓目)¶
清心聴鳴鏑(聴許十誦詩)衰老强髙歌(别唐誡)¶
　　　第一百八十八¶
茫然阮籍途(早發射洪)益歎身世拙(北征)¶
零落蛟龍匣(李公光弼)開視化爲血(客從)¶
<pb:KR4d0365_SBCK_016-51a>¶
　　　第一百八十九¶
天地有逆順(崔少府)惘然難乆留(發秦州)¶
當歌欲一放(尋崔戢)河漢聲西流(登慈恩塔)¶
　　　第一百九十¶
萬古一死生(詠懐)誰是長年者(玉華宫)¶
我何良歎嗟(塩井)短褐即長夜(遣興)¶
　　　第一百九十一¶
髙官何足論(佳人)寂寞身後亊(夣李白)¶
物理固自然(塩井)願聞第一義(謁文公上方)¶
　　　歎世道第一百九十二¶
<pb:KR4d0365_SBCK_016-51b>¶
　自一百九十二起至二百泛然為世道感歎¶
古來遭䘮乱(西閣滕日)丈夫多英雄(牽牛織女)¶
悠悠委薄俗(入衡州)豈非吾道東(贈蘇四)¶
　　　第一百九十三¶
蝮蛇暮偃蹇(簡崔評亊)猛虎慿其威(遣興)¶
真宰意茫茫(遣興)六合人煙稀(北風)¶
　　　第一百九十四¶
黎民困逆節(登㐮上堂)殘孽駐艱虞(過南岳)¶
孰云網恢恢(夣李白)自及梟獍徒(草堂)¶
　　　第一百九十五¶
<pb:KR4d0365_SBCK_016-52a>¶
眼中萬少年(别張建封)得志行所為(詠懐)¶
白馬蹴㣲雪(遣興)追随燕薊兒(王公思礼)¶
　　　第一百九十六¶
客從何郷來(病栢)挾矢射漢月(留花門)¶
殺身傍權要(三歌)門戸有旌節(遣興)¶
　　　第一百九十七¶
関河霜雪清(送逺)故人亦流落(送裴五赴)¶
夷歌奉玉盤(楊六判官)悲君随燕雀(贈何邕)¶
　　　第一百九十八¶
漁陽豪俠地(後出塞)圵里富熏天(遣興)¶
<pb:KR4d0365_SBCK_016-52b>¶
快馬金纒轡(送從弟亞)但遇新少年(遣懐)¶
　　　第一百九十九¶
南北逃世難(逃難)始聞蕃漢殊(草堂)¶
天下今一家(鹿須山)中原有驅除(留花門)¶
　　　第二百¶
茫茫天造間(宿花石戍)髙岸尚爲谷(水檻)¶
百川日東流(别賛上人)勢閱人代速(觀山川水漲)¶
文山先生全集卷之十六終¶
