# -*- mode: mandoku-view; -*-
#+TITLE: 文山先生全集
#+DATE: 2015-09-11 15:16:28.981097
#+PROPERTY: ID KR4d0365
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0275-019文山先生文集-卷第十九.
<pb:KR4d0365_SBCK_019-1a>¶
文山先生全集卷之十九¶
附録¶
　　　文天祥傳　宋史¶
文天祥字宋瑞又字&KR0130;善吉之吉水人也体貌豐&KR0646;羙晢¶
如玉秀眉而長目顧盻燁然自爲童子時見學宫所祠鄉¶
先生歐陽修楊&KR0022;乂胡銓像皆謚忠節欣然慕之曰沒不¶
爼豆其間非夫也年二十舉進士對䇿集英殿時理宗在¶
位乆政理浸怠天祥以法天不息爲對其言萬餘不爲槀一¶
揮而成帝親擢爲第一考官王應麟奏曰是卷古誼&KR0002;&KR0027;¶
鑑忠肝如鐵石臣敢爲得人賀尋丁父憂歸開慶初大元¶
<pb:KR4d0365_SBCK_019-1b>¶
兵伐宋宦官董宋臣說上遷都人莫敢議其非者天祥時¶
入爲寜海軍節度判官上書乞斬宋臣以一人心不報即¶
自免歸後稍遷至刑部郎官宋臣復入爲都知天祥又上¶
書極言其罪亦不報出守瑞州改江西提刑遷尚書左司¶
郎官累爲臺臣論罷除軍噐監兼權直學士院賈似道稱¶
病乞致仕以要君有詔不&KR0098;天祥當制誥皆諷似道時内¶
制相承皆呈槀天祥不呈槀似道不楽使臺臣張志立劾¶
罷之天祥既數斥援錢&KR0002;水例致仕時年三十七咸淳九¶
年起爲湖南提刑因見故相江萬里萬里素竒天祥志節¶
語及國事愀然曰吾老矣觀天時人事當有變吾閱人多¶
<pb:KR4d0365_SBCK_019-2a>¶
矣世道之責其在君乎君其勉之十年改知贑州德祐初¶
江上報急詔天下勤王天祥捧詔涕泣使陳&KR0071;周発郡中¶
豪傑并結溪峒蠻使方興召吉州兵諸豪傑皆應有衆萬¶
人事聞以江西提刑安撫使召入衛其友止之曰今大兵¶
三道鼓行破郊畿薄内地君以烏合萬餘赴之是何異驅¶
群羊而摶猛虎天祥曰吾亦知其然也第國家養育臣庻¶
三百餘年一旦有急徴天下兵無一人一&KR0016;入関者吾&KR0055;¶
恨於此故不自量力而以身狥之庻天下忠臣義士将有¶
聞風而起者義勝者謀立人衆者功済如此則社稷猶可¶
保也天祥性豪華平生自奉甚厚聲伎滿前至是痛自貶¶
<pb:KR4d0365_SBCK_019-2b>¶
損盡以家貲爲軍費每與賔佐語及時事輒流涕撫几言¶
曰楽人之樂者憂人之憂食人之食者死人之事八月天¶
祥提兵至臨安除知平江府時以丞相宜中未還朝不遣¶
十月宜中至始遣之朝議方擢吕師孟爲兵部尚書封吕¶
文德和義郡王欲頼以求好師孟益&KR0367;蹇自肆天祥陛辞¶
上䟽言朝廷姑息牽制之意多&KR0108;発剛断之義少乞斬師¶
孟釁皷以作将士之氣且言宋懲五季之亂削藩鎮建郡¶
邑一時雖足以矯尾大之弊然國亦以寖弱故敵至一州¶
則破一州至一縣則破一縣中原陸沈痛悔何及今宜分天¶
下爲四鎮建都督綂御於其中以廣西益湖南而建閫於¶
<pb:KR4d0365_SBCK_019-3a>¶
長沙以廣東益江西而建閫於&KR0173;興以福建益江東而建¶
閫於番陽以淮西益淮東而建閫於楊州責長沙取鄂&KR0173;¶
興取蘄黄番陽取江東楊州取兩淮使其地大力衆足以¶
抗敵約日齊&KR0108;有進無退日夜以圖之彼備多力分疲於¶
奔命而吾民之豪傑者又伺間岀於其中如此則敵不難¶
&KR0077;也時議以天祥論闊逺書奏不報十月天祥入平江大元¶
兵已發金陵入常州矣天祥遣其将朱華尹玉麻士龍與¶
張全援常至虞橋士龍戰死朱華以廣軍戰五牧敗績玉¶
軍亦敗爭渡水挽全軍舟全軍㫁其指皆溺死玉以殘兵¶
五百人夜戰比旦皆沒全不發一矢走歸大元兵破常州¶
<pb:KR4d0365_SBCK_019-3b>¶
入獨松&KR0028;宜中夣炎召天祥棄平江守餘杭明年正月除¶
知臨安府未㡬宋降宜中世傑皆去仍除天祥樞宻使尋¶
除右丞相兼樞宻使使如軍中請和與大元丞相伯顔抗¶
論臯亭山丞相怒拘之偕左丞相吳堅右丞相賈餘慶知¶
樞宻院事謝堂簽書樞宻院事家鉉翁同簽書樞宻院事¶
劉岊北至鎮江天祥與其客杜滸十二人夜亡入真州苗¶
再成出迎喜且泣曰兩淮兵足以興復特二閫小&KR0169;不能¶
合從耳天祥問計将安岀再成曰今先約淮西兵趨建康¶
彼必悉力以扞吾西兵指揮東諸将以通㤗兵攻灣頭以¶
髙郵寳應淮安兵攻楊子橋以揚兵攻瓜歩吾以舟師直¶
<pb:KR4d0365_SBCK_019-4a>¶
擣鎮江同日大舉灣頭楊子橋皆沿江脆兵且日夜望我¶
師之至攻之即下合攻瓜歩之三靣吾自江中一靣薄之¶
雖有智者不能爲之謀矣瓜歩旣舉以東兵入京口西兵¶
入金陵要浙歸路其大帥可坐致也天祥大稱善即以書¶
遺二制置遣使四出約結天祥未至時&KR0045;有脫歸兵言宻¶
遣一丞相入真州說降矣庭芝信之以爲天祥來說降也¶
使再成亟殺之再成不忍紿天祥出相城壘以制司文示¶
之閉之門外乆之復遣二路分覘天祥来說降者即殺之¶
二路分與天祥語見其忠義亦不忍殺以兵二十人道之¶
&KR0045;四皷抵城下聞候門者談制置司下令傋文丞相甚急¶
<pb:KR4d0365_SBCK_019-4b>¶
衆相顧&KR0269;舌乃東入海道遇兵伏環堵中得免然亦飢莫¶
能起從樵者乞得餘糝&KR0325;行入板橋兵又至衆走伏叢篠¶
中兵入索之執杜滸金應而去虞候張慶矢中目身&KR0013;二¶
創天祥偶不見&KR0023;滸應解所懐金與卒&KR0023;免募二樵者以¶
簣荷天祥至高郵汎海至温州聞益王未立乃上表&KR0134;進¶
以觀文殿學士侍讀召至福拜右丞相尋與宜中等議不¶
合七月乃以同都督岀江西遂行収兵入汀州十月遣叅¶
謀趙時賞諮議趙孟濚将一軍取寜都叅賛吳浚将一軍¶
取雩都劉洙蕭明哲陳子敬皆自江西起兵來㑹鄒㵯以¶
招諭副使聚兵寜都大元兵攻之㵯兵敗同起事者劉欽¶
<pb:KR4d0365_SBCK_019-5a>¶
鞠華叔顔斯立顔起巖皆死武岡教授羅開禮起兵復永¶
豐縣巳而兵敗&KR0013;執死於獄天祥聞開礼死製服&KR0152;之哀至¶
元十四年正月大元兵入汀州天祥遂移漳州乞入衛時¶
賞孟濚亦提兵歸獨浚兵不至未㡬浚降來說天祥天祥¶
縛浚縊殺之四月入梅州都綂王福錢漢英䟦扈斬以狥¶
五月出江西入㑹昌六月入興國縣七月遣叅謀張汴監¶
軍趙時賞趙孟濚等盛兵薄贑城鄒㵯以贑諸縣兵擣於¶
求豐其副&KR0058;貴逹以吉諸縣兵攻㤗和吉八縣復其半惟¶
贑不下臨洪諸郡皆送&KR0323;潭趙璠張虎張唐熊桂劉斗元¶
吳希奭陳子全王夣應起兵邵永間復數縣撫州何時等¶
<pb:KR4d0365_SBCK_019-5b>¶
皆起兵應天祥分寜武寕建昌三縣豪傑皆遣人如軍中¶
受約束江西宣慰使李恒遣兵援贑州而自将兵攻天祥¶
于興國天祥不意恒兵猝至乃引兵走即鄒&KR1590;于永豐&KR1590;¶
兵先潰恒窮追天祥方石嶺鞏信拒戰箭&KR0013;體死之至空¶
坑軍士皆潰天祥妻妾子女皆見執時賞坐肩輿後兵問¶
謂誰時賞曰我姓文衆以爲天祥禽之而歸天祥以此得¶
逸去孫&KR1643;彭震龍張汴死於兵繆朝宗自縊死呉文炳林¶
楝劉洙皆&KR0013;執歸&KR0173;興時賞&KR0108;罵不屈有係累至者輙麾¶
去云小小簽㕔官耳執此何爲由是脫者甚衆臨刑洙頗¶
自辯時賞叱曰死耳何必然於是棟文炳䔥敬夫䔥燾夫¶
<pb:KR4d0365_SBCK_019-6a>¶
皆不免天祥收殘兵奔循州駐南嶺&KR0058;貴逹潜謀降執而¶
殺之至元十五年三月進屯麗江浦六月入船澳益王殂¶
衛王&KR0071;立天祥上表自劾乞入朝不許八月加天祥少保¶
信國公軍中疫且起兵士死者數百人天祥惟一子與其¶
母皆死十一月進趍潮陽縣潮州盗陳懿劉興數叛附爲¶
潮人害天祥攻走懿執興誅之十二月趨南嶺鄒&KR1590;劉子¶
俊又自江西起兵來再攻懿黨懿乃潜道元帥張弘範兵¶
濟潮陽天祥方飯五坡嶺張弘範兵突至衆不及戰皆䪺¶
首伏草莾天祥倉皇岀走千戸王惟義前執之天祥吞腦¶
子不死鄒&KR1590;自剄衆扶入南嶺死官屬士卒得脫空坑者¶
<pb:KR4d0365_SBCK_019-6b>¶
至是劉子俊陳龍復蕭明哲蕭資皆死杜滸&KR0013;執以憂死¶
惟趙孟濚遁張唐熊桂吳希奭陳子全兵敗&KR0013;&KR0023;俱死焉¶
唐廣漢張拭後也天祥至潮陽見弘範左右命之拜不拜¶
弘範遂以客禮見之與俱入崖山使爲書招張世傑天祥¶
曰吾不能救父母乃教人叛父母可乎索之固乃書所過¶
零丁洋詩與之其末有云人生自古誰無死留取丹心照¶
汗青弘範&KR0015;而置之崖山破軍中置酒大㑹弘範曰國亡¶
丞相忠孝盡矣能改心以事宋者事皇上&KR0005;不失爲宰相¶
也天祥泫然出涕曰國亡不能捄爲人臣者死有餘罪况¶
敢逃其死而二其心乎弘範義之遣使䕶送天祥至京師¶
<pb:KR4d0365_SBCK_019-7a>¶
天祥在道不食八日不死即復食至燕館人供張甚盛天¶
祥不寢處坐逹旦遂移兵馬司設卒以守之時世祖皇帝¶
多求才南官王績翁言南人無如天祥者遂遣績翁諭㫖¶
天祥曰囯亡吾分一死矣儻縁寛假得以黃冠歸故鄕他¶
日以方外備顧問可也&KR0002;&KR0205;官之非直亡囯之大夫不可¶
以圖存㪯其平生而盡棄之将焉用我績翁欲合宋官謝¶
昌元等十人請釋天祥為道士留夣炎不可曰天祥出復¶
號召江南置吾十人於何地事遂巳天祥在燕凡三年上¶
知天祥終不屈也與宰相議釋之有以天祥起兵江西事¶
爲言者不果釋至元十九年有閩僧言&KR0095;星犯帝座疑有¶
<pb:KR4d0365_SBCK_019-7b>¶
変未㡬中山有狂人自稱宋主有兵千人欲取文丞相京¶
城亦有匿名書言某日燒蓑城葦率兩翼兵爲乱丞相可無¶
憂者時盗新殺左丞相阿合馬命撤城葦遷瀛囯公及宋¶
宗室開平疑丞相者天祥也召入諭之曰汝何願天祥對¶
曰天祥受宋恩為宰相安事二姓願賜之一死足矣然猶¶
不忍遽麾之退言者力賛從天祥之請從之俄有詔使止¶
之天祥死矣天祥臨刑殊從容謂吏卒曰吾事畢矣南郷¶
拜而死數日其妻歐陽氏&KR0053;其屍靣如生年四十七其衣¶
帶中有賛曰孔曰成仁孟曰取義惟其義盡所以仁至讀¶
聖賢書所學何事而今而後庻㡬無愧¶
<pb:KR4d0365_SBCK_019-8a>¶
論曰自古志士欲信大義於天下者不以成敗利鈍動其¶
心君子命之曰仁以其合天理之正即人心之安爾啇之¶
衰周有代德孟津之師不期而㑹者八百囯伯夷叔斉以¶
兩男子欲扣馬而止之三尺童子知其不可他日孔子賢¶
之則曰求仁而得仁宋至德祐亡矣文天祥徃來兵間初¶
欲以口舌存之事既無成奉兩孱王﨑嶇嶺海以圖興復¶
兵敗身執我世祖皇帝以天地有容之量旣壮其節又惜¶
其才留之数年如虎兕在柙百計馴之終不可得觀其從¶
容伏質就死如歸是其所欲有甚於生者可不謂之仁哉¶
宋三百餘年取士之科莫盛於進士進士莫盛於倫魁自¶
<pb:KR4d0365_SBCK_019-8b>¶
天祥死世之好為高論者謂科目不足以得&KR0646;人豈其然¶
乎¶
　　　文丞相&KR0019;　廬陵刘岳申譔¶
文丞相天祥字&KR0130;善吉州廬陵人也父儀鄕稱長者大父¶
時用夣兒乗紫雲下巳復上而丞相生故名雲孫字天祥¶
英姿雋爽目光如電稍長遊鄕校見歐陽文忠公楊忠襄¶
公胡忠簡公周文忠公楊文節公祠像慨然曰沒不爼豆¶
其間非夫也宝祐乙&KR0407;年二十以字貢廷對寘第五理宗¶
親擢第一尋丁父憂服除授承事郎僉書寜海軍節度判¶
官㕔公事時江上有警呉潜&KR0175;相内都知董宋臣主遷幸¶
<pb:KR4d0365_SBCK_019-9a>¶
議天祥上書乞斬董宋臣以一人心安社稷請効方鎮建¶
守就團結抽兵破資格用人書奏不報自免歸以前職改¶
鎮南軍不拜乞祠得主管建昌軍仙都觀除秘書省正字¶
兼景獻府教授進校書郎著作郎兼權刑部郎官董宋臣¶
復爲都知上䟽極論不報岀守瑞州召爲禮部郎官尋除¶
江西提刑伯祖母梁夫人卒夫人其父本生母也即日解¶
官終䘮除尚左郎官兼學士院權直兼國史院編脩官實¶
録院檢討官臺臣奏免尋除福建提刑臺臣復奏寝改知¶
寜國府民歌舞之爲立生祠除軍噐監兼右司尋兼崇政¶
殿說書兼學士院權直兼玉牒所檢討官平章賈似道乞¶
<pb:KR4d0365_SBCK_019-9b>¶
致仕有要君意學士院降詔裁責以義賈意不滿除秘書¶
監臺臣迎合賈意奏免除湖南運判臺臣復奏寝始闢文¶
山於其鄕窮山水之樂除湖南提刑平邵永巨㓂道路肅¶
清見故相江公萬里於長沙公曰吾老矣觀天時人事必¶
當有變世道之責其在君乎君必勉之是冬乞便郡養親¶
移知贑州明年爲德祐元年乙亥至元十二年也正月朔¶
牒報元帥渡江詔諸路勤王奉詔起兵二月似道魯港師¶
潰除右文殿脩撰樞宻副都承㫖江西安撫副使兼知贑¶
州尋兼江西提刑進集英殿脩撰江西安撫使加權兵部¶
侍郎丁祖母劉氏夫人憂塟夫人而起復命下累䟽乞終¶
<pb:KR4d0365_SBCK_019-10a>¶
制不許仍趣兵移洪初左相王爚主天祥遷擢屢趣天祥¶
入衛與右相陳宜中不合爚引嫌去國京學生上書訟宜¶
中沮天祥事宜中出闗留夣炎代相夣炎素厚宜中又黨¶
江西制置黄萬石至是夣炎奏萬石入衛以天祥移屯於¶
洪經畧九江萬石隂與吕師&KR0490;通自洪退屯置司撫州有¶
㫖趣天祥入衛天祥以兵二萬至衢州除權工部尚書兼¶
都督府叅賛軍事至臨安兩月累奏乞終䘮又奏古有墨¶
衰從戎無墨衰登要津者乞仍樞宻副都承㫖江西安撫¶
使領兵國門皆不許除浙西江東制置使兼江西安撫大¶
使兼知平江府留不遣天祥請分東南爲四鎮而以都督¶
<pb:KR4d0365_SBCK_019-10b>¶
綂御其中時朝廷方遣吕師孟奉使師孟&KR0367;蹇傲朝廷天¶
祥乞斬師孟釁鼓不報常州巳急始遣天祥就戍尋除端¶
明殿學士宜中遣張全将淮兵二千援常州天祥遣朱華¶
將廣贑兵三千從之全自提兵設伏於虞橋麻士龍死之¶
而全不援元師薄華軍廣軍多死於水又薄贑軍尹玉獨當¶
其鋒曽全等皆遁張全擁軍隔河不發一矢華軍渡水者¶
争挽全軍船全令諸軍盡㫁其指軍多溺死全宵遁尹玉¶
孤軍五百人皆殊死戰玉死之及明得脫者四人無一人¶
降者天祥欲斬張全督府竟宥之獨斬曽全以狥奏贈尹¶
玉團練使立廟死所官其二子常州破攻獨松關急夣炎¶
<pb:KR4d0365_SBCK_019-11a>¶
宜中陳文龍議棄平江趣天祥移守餘杭天祥未决兩府¶
劄再至遣環衛王&KR0022;傑留平江天祥去平江三日通判王¶
舉之與&KR0022;傑開門迎降天祥進資政殿學士淛西江東制¶
置大使兼江西安撫大使置屯餘杭守獨松關未㡬夣炎¶
遁明年正月除知臨安府不拜以輕兵赴闕始從天祥初¶
議送吉王信王閩廣大臣日請三宫渡江太皇大后不&KR0098;¶
天祥請以福王或沂王判臨安以繫人望身爲少尹以輔¶
之有急宻移三宫當以死衛社稷議不合少保張世傑宿¶
重兵於六和塔又請自将京師義士二十萬與城内外軍¶
數萬人背城借一以戰爲守世傑不許十八日伯顔至髙¶
<pb:KR4d0365_SBCK_019-11b>¶
亭山距臨安三十里宜中遣使絡釋講觧伯顔邀宜中相¶
見宜中許之而遁明日世傑亦遁除天祥樞宻使又除右¶
丞相兼樞宻不拜使者至上下震恐莫知所爲有㫖令天¶
祥詣軍前遂以資政殿學士行因說伯顔曰宋承帝王正¶
綂非遼金比今北朝&KR0005;欲爲與國乎将毀其宗社乎&KR0002;以¶
爲與國則宜退兵平江或嘉興然後議&KR0010;幣與金帛犒師¶
天祥躬督所議悉輸軍前北朝完師以還此爲不戰而全¶
勝䇿之上也&KR0002;欲毀其宗社則兩淮兩浙閩廣尚多未下¶
窮兵取之利鈍未可知假能盡取豪傑並起兵連禍結必¶
自此始伯顔初以危言折之天祥謂宋状元宰相所欠一¶
<pb:KR4d0365_SBCK_019-12a>¶
死報國耳宋存與存宋亡與亡刀鋸在前鼎鑊在後非所懼¶
也何怖我爲伯顔改容因謝曰前日巳遣程鵬飛詣宋太¶
皇太后簾前親聽處分候鵬飛至即與丞相定議明日左¶
丞相呉堅右丞相賈餘慶同知樞宻院事謝堂僉書樞宻¶
院事家鉉翁同僉書樞宻院事劉岊與吕師孟奉降表至¶
伯顔引天祥同坐堅等各就車歸獨留天祥不遣天祥大¶
罵賈餘慶賣國且責伯顔失信吕文煥從旁慰解之天祥¶
斥言叛逆遺孽當用春秋誅亂賊法文煥謂丞相何故以¶
逆賊見罵天祥曰國家不幸至今日汝爲罪魁非逆賊而¶
何三尺童子猶斥罵汝獨我乎文煥曰守襄陽七年不救¶
<pb:KR4d0365_SBCK_019-12b>¶
是以至此天祥曰吕氏一門父子兄弟受國厚恩不幸&KR0020;¶
窮挼絶以死報國可也豈有降理汝自愛身惜妻子壊家¶
聲今汝合族爲逆矣尚何言文煥慚恚師孟忿怒云丞相¶
今日何不殺師孟天祥謂汝叔姪賣降恨朝廷失刑不族¶
㓕汝汝今日能殺我得爲大宋忠臣足矣豈懼死哉師孟¶
語塞伯顔聞之吐舌云男子男子然自是益留之不復遣¶
還矣賈餘慶歸令學士院詔天下州郡歸附放還天祥所¶
部勤王義士西歸其渡浙歸閩者惟方興朱華鄒&KR1590;張抃¶
數人耳二月八日伯顔趣天祥随祈請使呉堅賈餘慶北¶
行天台杜滸從至京口留十日杜滸與余元慶定計謀趋¶
<pb:KR4d0365_SBCK_019-13a>¶
真州不可得舟元慶遇故舊許以白金千兩求之其人云¶
吾爲大宋脫一丞相事成豈止白金千兩哉竟得舟二月¶
二十九日也是午促過瓜洲賈餘慶等巳渡天祥辭以明¶
日同呉丞相渡以是夕迯幸得至真州城下三月朔日也¶
守将苗再成迎宿時真州不知京城消息巳數月聞天祥¶
至無不感憤流涕者諸将皆謂兩淮兵力足以興復恨李¶
制置與淮西夏老不能合從得丞相通兩閫脉絡不出一¶
月連兵大舉江南可傳檄定也天祥問再成計将安岀再¶
成爲言灣頭楊子橋守者皆沿江脆兵今以通㤗軍攻灣¶
頭以高郵寳應淮安軍攻楊子橋以&KR0045;州兵向瓜洲再成¶
<pb:KR4d0365_SBCK_019-13b>¶
與刺史趙孟綿以舟師直搗鎮江同日大舉彼軍&KR0020;不能¶
相救護以灣頭楊子橋合兵攻&KR0438;州之三&KR0405;再成自江中¶
一&KR0405;薄之雖有智者不能爲之謀矣然後以淮東軍入京¶
口淮西軍入金陵兩浙無出路其大帥可生致也天祥喜¶
甚即爲書李庭芝夏貴庭芝得書反疑丞相無得脫理罪¶
真州不當納之遣官諭再成亟殺天祥以自白再成不忍¶
殺三日紿天祥出視城壕使王陸二都綂導之岀示以制¶
司文書謂丞相爲說城天祥方驚嘆而兩都綂鞭馬入城¶
門巳閉矣杜滸赴城壕欲死有張徐二路分自言苗安撫¶
遣送丞相惟丞相所向天祥云今惟徃&KR0045;州夏老不相識¶
<pb:KR4d0365_SBCK_019-14a>¶
淮西又無歸路委命於天惟徃揚州乆之有&KR0211;刀五十人¶
至張徐各就&KR0016;以二&KR0016;從天祥天祥與杜滸連&KR0016;行數里¶
張徐請下馬天祥既下云且行既行云且坐坐乆立談張¶
徐云制使欲殺丞相安撫不忍故遣某二人送行今丞相¶
安徃天祥云只徃揚州張徐云楊州欲殺丞相不可徃天¶
祥云無可柰何今只欲見李制置自白此心庻㡬見信共¶
圗恢復否則從通州遵海歸行朝張徐云安撫巳具船令¶
從丞相江行歸南歸北皆可天祥云如此則安撫亦疑我¶
矣張徐方吐實云安撫猶在疑信之間令某二人便宜從¶
事某見丞相忠義如此何敢加害既决欲徃揚州當相送¶
<pb:KR4d0365_SBCK_019-14b>¶
是日暮張徐先辭去留二十人從行頃之二十人亦去明¶
日至&KR0045;州杜滸謂制使既不相容必且死於城門不如且¶
避哨以夜趍高郵至通州渡海歸江南見二王與徒死城¶
下萬萬不侔金應又謂岀門即有哨此去通州尚五百里¶
何由而逹與其死於彼不如死&KR0045;州且猶兾未必死天祥¶
計未决而從行者四人巳負腰金迯矣不得巳去揚州城¶
下避哨&KR0095;圍糞&KR0126;中忽數千&KR0016;過其後至賈家庒巳兩日¶
不得食又迫廵徼者夜迷失道幸得至髙郵而制司命下¶
關防說城愈急遂不敢入城過城子河至海陵過海安如¶
臯舟與追&KR0016;常相距危不免者數矣至通州適牒報鎮江¶
<pb:KR4d0365_SBCK_019-15a>¶
大索文丞相十日且以三千&KR0016;追亡於滸浦始釋制司前¶
疑得海舟渡揚子江入蘇州洋展轉四明天台以四月八¶
日至温州益王建大元帥府於福州天祥上書勸進始以¶
五月朔即位福安改元景炎以觀文殿學士召天祥二十¶
六日行至都門除右丞相時樞宻使陳宜中副使張世傑¶
用事丞相具貟天祥辭不拜以樞宻使同都督諸路軍馬¶
發行都岀南劒號召天下十月趋汀州遣督叅趙時賞督¶
咨趙孟濚復寜都督賛呉浚復雩都天祥移屯漳州龍巖¶
縣未㡬浚㗸唆都命來招降遂殺浚以定衆志時唆都與¶
左丞阿刺罕叅政董某既入閩李珏王積翁以福建宣慰¶
<pb:KR4d0365_SBCK_019-15b>¶
招撫使各致書天祥天祥復書候見老母即從先帝地下¶
無可言者明年三月入梅州始與母弟妻子相見進階銀¶
青光禄大夫四月斬綂制錢漢英王福引兵自梅州出江¶
西入㑹昌戰雩都大捷因開府興國督謀張抃監軍趙時¶
賞孟濚盛兵薄贑城下招諭使鄒&KR1590;率贑諸縣兵擣永豐¶
吉水招撫副使黎貴逹率吉諸縣兵復太和臨洪諸郡豪¶
傑皆納欵淮西義士劉源以兵復黄州復壽昌軍潭州趙¶
璠張琥撫州何時皆起義兵分寜武寜皆遣使詣軍門受¶
約束福建斬僞天子黄從傳首至督府軍&KR0020;大振貴逹以¶
正軍千人民兵數千次太和鍾歩張抃趙時賞趙孟濚率¶
<pb:KR4d0365_SBCK_019-16a>¶
民兵數萬逼贑遇&KR0016;卒先後衝之皆潰自相蹂藉死孟濚¶
&KR0053;殘兵保雩都督府聞鄒&KR1590;聚兵數萬於永豐乃引兵就¶
之㑹&KR1590;兵亦潰元帥李恒以大軍乗其弊追及於廬陵東¶
固之方石嶺都綂制鞏信駐軍嶺上力戰箭&KR0013;體不動猶¶
手殺數十人乃自投崖谷死大軍追至空坑同督府兵潰¶
天祥㡬&KR0013;執值山逕險隘有大石忽墜塞其路乃得脫去¶
既而妻妾子女皆䧟惟母曽夫人子道生從天祥奔汀州¶
趙時賞呉文炳林棟劉洙皆就執張抃劉欽爲亂兵所殺¶
天祥趍循州其冬塔术吕師夔李恒以歩卒入嶺唆都蒲¶
壽庚劉&KR0055;以舟師下海皆㑹廣州天祥駐循之南嶺黎貴¶
<pb:KR4d0365_SBCK_019-16b>¶
逹有異志伏誅明年二月岀海豐三月屯麗江涌命弟璧¶
攻惠州五月端宗凶問至衛王改元祥興天祥奉表起居¶
自劾罔功有詔奨諭陸秀夫當筆其畧曰方敵氛之正惡¶
鞠旅勤王及皇路之巳傾&KR0162;軀徇國脫危機於虎口渉逺¶
道於鯨波雖成敗利鈍逆暏之未能而險阻艱難俻甞之¶
巳熟如金百鍊而益勁如水萬折而必東天祥乞移軍入¶
朝不許又欲入廣州時廣州新復憚天祥威重佯遣舟來¶
迎而中道去之遂不果入六月祥興舟自䃃州回駐崖山¶
督府累請入覲世傑日以迎候宜中還朝爲辭諸大将多¶
忌天祥又位樞宻使岀巳上皆不便其人加天祥少保信¶
<pb:KR4d0365_SBCK_019-17a>¶
囯公母曽封斉魏國夫人同督府官属各轉五資以金三¶
百两犒其軍天祥移書秀夫天子㓜冲宰相遁荒制訓勑¶
令出諸公口柰何不恤國事以游辞相距耶秀夫太息而¶
巳時督府全軍疾疫齊魏國夫人子道生相継卒遣使宣¶
&KR0021;起復初陳懿兄弟皆爲劇盗世傑招之叛附不常潮人¶
苦之潮士民請移行府于潮十一月進潮陽縣戮懿黨劉¶
興時張弘範爲都元帥以大軍自明秀下海以歩卒自漳¶
泉入潮天祥以聞行朝十二月十五日移屯趋海豐入南¶
嶺鄒&KR1590;刘子俊以民兵&KR0190;千至自江西時弘範歩&KR0016;尚隔¶
海港陳㦤為迎導具海舟以済弘範既済使其弟弘正以¶
<pb:KR4d0365_SBCK_019-17b>¶
輕兵直指督帳二十日午天祥方飯客五坡嶺歩&KR0016;奄至¶
天祥度不得脫即取懐中腦子盡服之衆擁天祥上馬天¶
祥急索水飲兾速得死巳乃暴下竟不死諸軍皆潰天祥¶
見弘正於和平大罵求死越七日至潮陽踴躍請劍就死¶
弘範必欲以禮見議相見禮天祥曰吾不能跪吾甞見伯¶
顔阿术惟長揖耳或曰柰何不拜天祥曰吾能死不能拜¶
弘範亦不能強遂以長揖相見明年正月二日弘範驅天¶
祥登海艘十日至崖山弘範索天祥爲書招世傑天祥曰¶
巳不能救父母又教人叛父母可乎愈益急索則書過零¶
丁洋一詩示之詩末云人生自古誰無死留取丹心照汗¶
<pb:KR4d0365_SBCK_019-18a>¶
青弘範&KR0015;而置之自此守護益謹然禮貌益&KR0173;二月六日¶
崖山破先是陸秀夫在行朝以樞宻兼宰相至是請於太¶
妃曰臨安母子已&KR0013;辱殿下不宜再辱言訖即沉其妻孥¶
冠裳抱祥興赴海太妃從之宫人巳下皆從太妃官属&KR0005;¶
士争蹈海死者&KR0190;萬人十四日弘範置酒大㑹諸&KR0005;因舉¶
酒從容謂天祥曰國亡矣忠孝之事盡矣丞相改心易慮¶
以事大宋者事大元大元賢相非丞相而誰天祥流涕曰¶
國亡不能救爲人臣者死有餘罪况敢迯其死而二其心¶
乎弘範又謂國亡矣即死誰復書之天祥謂啇亡而夷齊¶
不食周粟亦自盡其心耳豈論書與不書弘範爲改容副¶
<pb:KR4d0365_SBCK_019-18b>¶
元帥龎鈔兒赤起行酒天祥不爲禮龎鈔兒赤怒罵之天¶
祥亦大罵請速死弘範遣使具奏天祥不屈與所以不殺¶
状世祖皇帝命護送天祥京師弘範遣督鎮撫石嵩護行¶
且以崖山所得宋禮部郎官鄧光薦與俱二十二日發廣¶
州至南安始繋頸縶足以防江西之奪者明日天祥即絶¶
粒不食計日可首丘盧陵乃為文&KR0021;墓爲詩别諸友遣人¶
馳㱕約日復命廬陵城下即&KR0578;目長逝乃水盛風駛前一¶
日過廬陵至豐城始知所遣人竟不得徃於是不食巳八¶
日念不得死廬陵而委命荒江志節不白始從容就義強¶
復飮食十二日至建康囚馹中鄧光薦寓天&KR0159;&KR0026;八月二¶
<pb:KR4d0365_SBCK_019-19a>¶
十四日天祥北行十月至燕舘所供帳如上賔舘人云博¶
維丞相命也天祥義不寝處坐逹旦四日張弘範至具言¶
不屈状五日送兵馬司械繋空宅中十餘日解手縳又十¶
餘日得疾十二月二日去械猶繋頸五日赴樞宻院九日¶
見慱羅丞相張平章命之跪天祥曰南人不能跪左右強¶
之終不可問有何言天祥曰自古有興有廢帝王将相㓕¶
亡誅戮何代無之盡忠於宋所以至此今日不過死耳有¶
何言又問天祥曰爲宋丞相宋亡義當死爲北朝所&KR0023;法¶
當死何言博羅問自古常有宰相以宗廟城郭與人又遁¶
迯去者否天祥曰爲宰相而奉國以與人者賣國之臣也¶
<pb:KR4d0365_SBCK_019-19b>¶
賣國者必不去去者必非賣國之臣前除宰相不拜本使¶
伯顔軍前尋&KR0013;拘留不幸有賊臣賣國國亡當死但以度¶
宗皇帝二子在浙東老母在廣故去之耳問德祐非君乎¶
曰吾君也曰棄嗣君而立二王果忠臣乎曰德祐不幸失¶
國當此之時社稷爲重君爲輕立君者所以爲宗廟社稷¶
計故爲忠臣從懐愍而北者非忠從元帝爲忠從徽欽而北¶
者非忠從高宗爲忠博羅不能詰有問晋元帝宋高宗有¶
所受命二王何所受命且不正是&KR0434;也曰景炎乃度宗皇¶
帝長子德祐親兄不可謂不正即位於德祐去位之後不¶
可謂&KR0434;陳丞相以大皇大后命奉二王岀宫不可謂無所¶
<pb:KR4d0365_SBCK_019-20a>¶
受命慱羅謂汝爲相能挾三宫以徃可以爲忠不能則與¶
伯顔丞相一&KR0062;决勝負可以爲忠天祥曰此可以責陳丞¶
相不可以責我我此時未當囯故也又問汝立二王竟成¶
何事曰立君以存宗社臣子之責&KR0002;夫成功則天也又曰既¶
知其不可何必爲曰父母有疾雖不可爲無不用医薬之¶
理不用医薬者非人子也天祥今日至此惟有死不在多¶
言汝所言都不是博羅怒曰汝欲死可得快死耶死汝必¶
不可得快天祥云得死即快何不快爲愽羅呼引去自是¶
囚兵馬司者四年其爲詩有指南前録三卷後録五卷集¶
杜二百首皆有自序天下誦之其翰墨滿燕市又時時爲¶
<pb:KR4d0365_SBCK_019-20b>¶
吏士講前史忠義聞者傾動甞褁所脫&KR0050;齒&KR0161;髪&KR0009;弟璧¶
始終未甞一食官飯上自開平還大興問南北宰相孰賢¶
群臣皆曰北人無如耶律某南人無如文天祥上将付以¶
大任王積翁謝昌元相率以書諭上意天祥復書云諸君¶
義同鮑叔而天祥事異管仲管仲不死而功名&KR0139;於天下¶
天祥不死而盡棄其平生遺臭於萬年将焉用之積翁知¶
不能屈猶奏請釋天祥而禮之以爲事君者&KR0134;上語積翁¶
命兵馬司好與飲食天祥使人語積翁吾義不食官飯&KR0190;¶
年矣今一旦飯於官吾且不食積翁始不敢言㑹¶
叅知政事奓木丁者甞開省江西親見天祥出師震動每¶
<pb:KR4d0365_SBCK_019-21a>¶
倡言不如殺之便自是上與宰相每欲釋之輙不果至元¶
壬午十二月八日召天祥至殿中天祥長揖不拜極言宋¶
無不道之君無可弔之民不幸母老子弱&KR0096;臣誤國用舍¶
失宜北朝用其叛将叛臣入其國都毁其宗社天祥相宋¶
於再造之時宋亡天祥當速死不當乆生上使諭之曰汝¶
以事宋者事我即以汝爲中書宰相天祥對曰天祥爲宋¶
状无宰相宋亡惟可死不可生又使諭之曰汝不爲宰相¶
則爲樞宻對曰一死之外無可爲者遂命之退明日有奏¶
天祥不願㱕附當如其請賜之死麥术丁力賛其决遂可¶
其奏天祥将出獄即爲絶筆自賛繋之衣帶間其詞云孔¶
<pb:KR4d0365_SBCK_019-21b>¶
曰成仁孟云取義惟其義盡所以仁至讀聖賢書所學何¶
事而今而後庻㡬無愧過市&KR0045;&KR0045;顔色不変&KR0026;者如堵問¶
市人孰爲南北南面再拜而就死見者聞者無不流涕是¶
日大風揚沙石晝晦咫尺不辨人城門晝閉籍兵馬司得¶
天祥所爲詩文上之天祥死時年四十有七矣南人留燕¶
者悲歌慷慨相&KR0063;和爲歌更置酒酧丞相相慰藉更相自¶
賀至有十義士者&KR0053;葬於都城外初天祥既第誓不&KR0029;&KR0020;¶
近利自禄賜所入盡以散族姻鄕友之貧者至是官籍其¶
家䔥然方過南安時遣人告墓以弟璧之子陞爲嗣又&KR0009;¶
弟詩曰親䘮君自盡猶子是吾兒大德中陞奉母歐陽夫¶
<pb:KR4d0365_SBCK_019-22a>¶
人㱕自豊州云¶
賛曰文丞相以廬陵年少穆陵親擢進士第一即上書乞¶
斬董宋臣者至&KR0175;宋垂亡猶乞斬吕師孟釁鼔此豈希合¶
苟生者賈似道沮之留夣炎嫉之宜也陳宜中張世傑亦¶
忌之何也黃萬石嫉之何也李庭芝疑之至欲殺之又何¶
也或謂使庭芝不疑夏貴可合事未可知豈所謂天之所¶
廃不可興者&KR0088;方其脫京口走真揚脫真揚走三山出萬¶
死與潮陽仰薬不死南安絶粒不死燕獄不死何異&KR0002;将¶
以有爲者及得死所卒以光明俊偉&KR0064;之天下後世殆天¶
以丞相報宋三百年待士之厚且以昌世教也而或者咎¶
<pb:KR4d0365_SBCK_019-22b>¶
其踈闊議其無成謬矣夫非諸&KR0081;公所謂鞠躬盡瘁死而¶
後巳者乎死之日宋亡七年崖山亡又五年矣¶
　　　丞相傳　吉水胡廣撰¶
宋文丞相天祥字宋瑞一字&KR0130;善吉州廬陵人也父儀號¶
革齋鄒稱長者大父時用夣兒乗紫雲下巳復上而天祥¶
生故名雲孫字天祥英姿儁爽目光如電稍長游郷校見¶
斈宫祠郷先生歐陽文忠公楊忠㐮公胡忠簡公周文忠公¶
像慨然曰沒不爼豆其間非夫也寳祐乙&KR0407;年二十舉進¶
士對䇿集英殿時理宗在位乆政理浸怠天祥以法天不¶
息爲對其言萬餘不爲藁一揮而成寘第五帝親擢爲第¶
<pb:KR4d0365_SBCK_019-23a>¶
一考官王應麟奏曰是卷古誼&KR0002;&KR0027;鑑忠肝如鐡石臣敢¶
爲得人賀尋丁父憂歸服除授承事郎僉書寜海軍節度¶
判官廳公事開慶初元師圍鄂江上有警左相呉潜倡遷¶
幸議内都知蕫宋臣實主之天祥上書乞斬董宋臣以謝¶
宗廟神靈以解中外怨怒并條陳數事一曰簡文法以立¶
事二曰倣方鎮以建守三曰就團結以抽兵四曰破資格¶
以用人辭㫖剴切㡬萬餘言書奏不報自免歸以前職改¶
鎮南軍不拜乞祠得主管建昌軍仙都觀除祕書省正字¶
兼景獻府教授充殿試考官進校書郎著作郎兼權刑部¶
郎官董宋臣復入爲内都知又上書極言其惡請寘之罪¶
<pb:KR4d0365_SBCK_019-23b>¶
亦不報出守瑞州召爲禮部郎官尋除江西提刑伯祖母¶
梁夫人卒夫人其父本生母也即日觧官而臺臣黃萬石¶
論以不職終䘮除尚書左司郎中尋兼權直學士院兼國¶
史院編脩官實録院檢討官臺臣黃鏞奏免除福建提刑¶
臺臣陳懋欽復奏寝新命改知寜國府以郡居上流僻塞¶
稅務無所取辦爲民害奏罷之别取郡計以&KR0024;課額民歌¶
舞之爲立生祠除軍噐監兼右司尋兼崇政殿說書兼權¶
直斈士院兼玉牒所檢討官賈似道稱疾乞致仕以要君¶
有詔不&KR0098;斈士院降詔裁責以義天祥當制時内制相承¶
必先呈藁於相天祥不逆似道意諷别直院改作天祥援¶
<pb:KR4d0365_SBCK_019-24a>¶
楊大年故事亟求觧職似道勉留力丐祠束擔出國門遷¶
秘書監似道使臺臣張志立劾罷之除湖南運判臺臣陳¶
堅復奏寝天祥既數斥援錢&KR0002;水例致仕時年三十七始¶
闢文山於其鄕窮山水之樂咸淳九年起爲湖南提刑平¶
邵永巨㓂道路肅清見故相江萬里於長沙萬里素竒天¶
祥志節語及國事愀然曰吾老矣&KR0026;天時人事當有變吾¶
閱人多矣世道之責其在君乎君其勉之是冬乞便郡養¶
親十年改知贑州明年爲德祐元年乙亥元至元十二年¶
也正月朔牒報元師渡江詔諸路勤王天祥捧詔涕泣使¶
陳&KR0071;周發郡中豪傑并結溪洞蠻使方興召吉州兵諸豪¶
<pb:KR4d0365_SBCK_019-24b>¶
傑皆&KR0063;有衆萬人事聞除右文殿脩撰樞宻副都承㫖江¶
西安撫副使兼知贑州尋兼江西提刑進集英殿脩撰江¶
西安撫使加&KR0096;兵部侍郎丁祖母劉夫人憂葬夫人而起¶
復命下累䟽乞終制不許仍趣兵移洪初左相王爚主天¶
祥遷擢屢趣天祥入衛與右相陳宜中不合爚引嫌去國¶
京學生上書訟宜中沮天祥事宜中出関留夣炎代相素¶
厚宜中又黨江西制置黄萬石至是夣炎奏趣萬石入衛¶
以天祥移屯&KR0173;興經畧九江萬石隂與吕師&KR0490;通自&KR0173;興¶
退屯置司撫州嗾守臣趙必岊以宜黄令趙時秘状稱寕¶
都連謝呉唐明戴六家義士刼樂安宜黃将至撫州申樞¶
<pb:KR4d0365_SBCK_019-25a>¶
宻院天祥言寜都六姓招募數千人駐吉州候㫖入衛未¶
甞有一足至撫州境内守臣張皇誑惑欲沮撓勤王大計¶
有㫖責降必岊時秘趣天祥入衛其友止之曰今元軍薄¶
郊畿君以新集之兵赴之是何異驅群羊搏猛虎天祥曰¶
吾豈不知第國家養育臣庻三百餘年一旦有急徴天下¶
兵無一人一&KR0016;入關者吾&KR0055;恨於此故不自量力而以身¶
狥之庻天下忠臣義士将有聞風而起者義勝者謀立¶
人衆者功濟如此則社稷可保也天祥盡以家貲爲軍費¶
每與賔佐語及時事輒流涕撫几言曰樂人之樂者憂人¶
之憂食人之食者死人之事八月天祥提兵二萬至衢州¶
<pb:KR4d0365_SBCK_019-25b>¶
除權工部尚書兼都督府叅賛軍事至臨安朝論猶以宜¶
中未入爲嫌天祥駐兵西湖兩月累奏乞終䘮又奏古有¶
墨衰從戎無墨衰登要津者乞仍以樞宻副都承㫖江西¶
安撫副使領兵國門皆不許除浙西江東制置使兼江西¶
安撫大使兼知平江府留不遣俟宜中至乃發朝議以吕¶
師孟爲兵部尚書封吕文徳和義郡王欲頼以求好師孟¶
益&KR0367;蹇自肆天祥上䟽言朝廷姑息牽制之意多&KR0108;發剛¶
㫁之義少乞斬師孟釁鼓以作将士之氣不報常州巳急¶
始遣天祥就戍尋除端明殿學士十月天祥入平江宜中¶
遣使張全将淮兵二千援常州天祥遣其将朱華尹王麻¶
<pb:KR4d0365_SBCK_019-26a>¶
士龍&KR0005;廣贑兵三千從之張全以兵伏虞橋士龍戰死而¶
全不援走回五牧以就朱華華措置守禦全不許元兵薄¶
華軍華戰敗績張全擁軍隔河不發一矢華軍渡水者争¶
挽全軍船全令軍㫁其指華軍多溺死元兵繞山後薄贑¶
軍曽全等先遁張全亦宵遁尹玉獨以孤軍當其鋒人皆¶
殊死戰所殺人馬無筭玉死之及明得脫者四人無一人¶
降者天祥欲斬張全請於督府督府竟宥之獨斬曽全以¶
狥奏贈尹玉團練使立廟死所官其二子元師破常州屠¶
其城進攻獨松闗急留夣炎陳宜中陳文龍議棄平江趣¶
天祥移守餘杭天祥猶豫未决兩府劄再至乃委印通判¶
<pb:KR4d0365_SBCK_019-26b>¶
王舉之責環衛王&KR0022;傑以城守天祥去平江三日舉之&KR0022;¶
傑開門迎降都人大駭議天祥棄平江天祥出兩府劄榜¶
朝天門衆始定進資政殿學士浙西江東制置大使兼江¶
西安撫大使置屯餘杭守獨松闗未㡬留夣炎遁明年正¶
月除知臨安府不拜以輕兵赴闕始從天祥初議送吉王¶
信王閩廣大臣日請三宫渡江太皇太后不&KR0098;都人競爲危¶
言持車駕不欲動天祥請以福王或沂王判臨安以繋人¶
望身爲少尹以輔之有急宻移三宫當以死衛社稷議不¶
合少保張世傑宿重兵六和塔天祥又請将京師義士二¶
十萬與城内外軍數萬人隷少保背城借一以戰爲守世¶
<pb:KR4d0365_SBCK_019-27a>¶
傑不許十八日元丞相伯顔至臯享山距臨安三十里宜¶
中遣使絡繹講解伯顔邀宜中相見宜中許之而遁明日¶
世傑亦遁除天祥樞宻使又除右丞相兼樞宻使不拜使¶
者至上下震恐莫知&KR0001;爲有㫖令天祥詣軍前講解遂以¶
資政殿學士行因說伯顔曰宋承帝王正統非遼金比今¶
北朝&KR0005;欲以爲與國乎&KR0005;欲毀其宗社乎&KR0002;以爲與國則¶
宜退兵平江或嘉興然後議&KR0010;幣金帛犒師天祥躬督&KR0001;¶
議輸軍前北朝全師以還此不戰而全勝䇿之上也&KR0002;欲¶
毀其宗社則兩淮兩浙閩廣尚多未下窮兵取之利鈍未¶
可知假能盡取豪傑並起兵連禍結必自此始伯顔以危¶
<pb:KR4d0365_SBCK_019-27b>¶
言拆之天祥謂宋状元宰相&KR0001;欠一死報國耳宋存與存¶
宋亡與亡刀鋸在前&KR0166;鑊在後非&KR0001;懼也何怖我爲伯顔¶
爲之改容因留天祥且曰前日巳遣程鵬飛詣宋太皇太¶
后簾前親聴䖏分候鵬飛至即與丞相定議明日左丞相¶
吴堅右丞相賈餘慶同知樞宻使謝堂僉書樞宻院事家¶
鉉翁同僉書樞宻院事劉岊與吕師孟奉䧏表至伯顔引¶
天祥同坐堅等各就車歸獨留天祥不遣天祥大罵賈餘¶
慶等賣國且責伯顔失信吕文煥從傍慰解之&KR0004;天祥上¶
䟽乞斬吕師孟斥言叛逆遺孽當用春秋誅亂賊法至是¶
文煥謂天祥何故以逆賊見駡天祥曰國家不幸至今日¶
<pb:KR4d0365_SBCK_019-28a>¶
汝爲罪魁非逆賊而何三尺童子猶斥罵汝獨我乎文煥¶
曰守襄陽六年不救是以至此天祥曰吕氏一門父子兄¶
弟受國厚恩不幸&KR0020;窮援絶以死報國可也豈有䧏理汝¶
自愛身惜妻子壊家聲今汝闔族爲逆矣尚何言文煥慚¶
恚師孟忿怒云丞相今日何不殺師孟天祥謂汝叔姪賣¶
䧏恨朝廷失刑不族㓕汝汝今日能殺我我得爲大宋忠¶
臣足矣豈懼死哉師孟語塞伯顔聞之吐舌云男子男子¶
自是愈益留不遣賈餘慶歸令學士院詔天下歸附放還¶
天祥&KR0001;部勤王義士其渡浙歸閩者惟方興朱華鄒&KR1590;張¶
抃數人耳二月八日伯顔趣天祥随吴堅賈餘慶北行&KR0004;¶
<pb:KR4d0365_SBCK_019-28b>¶
天祥&KR0005;詣軍前諸客皆賛行天台杜滸獨留行諸客逐滸¶
去至是諸客皆散惟滸從至京口留十日天祥欲引决滸¶
與帳前余元慶定計亡趍真州舟不可得元慶遇故舊以¶
白金千兩求之其人云吾爲大宋脫一丞相事成豈止白¶
金千兩哉強委不受竟得舟二十九日午趣過&KR0050;州天祥¶
辭以明日同吴丞相渡江得軀迫稍緩是夕醉主人沈氏¶
與守者王千戸得岀門又從沈氏先識廵夜者杜滸強與¶
之飲而宿之酒樓得其官燈岀巷至舟㡬爲邏舟&KR0001;&KR0023;頼¶
潮退彼膠淺適風便幸脫至真州城下三月朔日也守&KR0005;¶
苗再成延入城時真州不聞京師消息巳數月忽天祥至¶
<pb:KR4d0365_SBCK_019-29a>¶
無不感憤流涕再成與諸&KR0005;幕皆謂兩淮兵力足以興復¶
恨李制置與淮西夏宣撫不能合從得丞相交通兩閫不¶
一月間連兵大舉江南可傳檄定也天祥問再成計&KR0005;安¶
岀再成言灣頭楊子橋守者皆沿江脆兵今以通㤗軍攻¶
灣頭以高郵寳應淮安軍攻楊子橋以揚州兵向&KR0050;州再¶
成與刺史趙孟綿以舟師直擣鎮江同日大舉彼&KR0020;不能¶
相救復以灣頭楊子橋兵三靣合攻&KR0050;州再成自江中一¶
靣薄之雖有智者不能爲之謀矣然後以淮東軍入京口¶
淮西軍入金陵要兩浙歸路其大帥可生致也天祥喜甚¶
即爲書李庭芝夏貴遣使四岀約結先是揚州有脫歸卒¶
<pb:KR4d0365_SBCK_019-29b>¶
言宻遣一丞相入真州&KR0003;降矣庭芝得書反疑宰相併十¶
二人無得脫理以天祥來&KR0003;降罪真州開門納之諭再成¶
遂亟殺天祥以自白再成不&KR0216;殺紿天祥岀視城壕使王¶
陸二都統導之岀城示以制司文書天祥方驚嘆兩都統¶
即鞭馬入城門巳閉矣天祥徬徨門外乆之杜滸欲赴城¶
濠死有張徐二路分自言苗安撫遣送丞相惟丞相&KR0001;向¶
天祥云今惟徃揚州路分云安撫謂揚州不可徃天祥云¶
夏宣撫不相識淮西又無歸路委命於天惟徃揚州乆之¶
有&KR0211;刀五十人至張徐各就&KR0016;以二&KR0016;從天祥天祥與杜¶
滸連&KR0016;行數里張徐請下馬天祥既下又云且行既行又¶
<pb:KR4d0365_SBCK_019-30a>¶
云且坐坐乆立談張徐云制使欲殺丞相安撫不&KR0216;故遣¶
某二人送行今丞相安徃天祥云只徃揚州張徐云揚州¶
欲殺丞相丞相不可徃天祥云無可柰何張徐云要送丞¶
相徃淮西天祥云淮西無路可歸今只欲見李制置自白¶
此心庶㡬見信共圗恢復否則從通州遵海歸行朝張徐¶
云安撫巳具船今從丞相江行歸南歸北皆可天祥云如¶
此則安撫亦疑我矣張徐方&KR0269;實云安撫猶在疑信之間¶
令某二人便宜從事某見丞相忠義如此何敢加害既决¶
欲徃揚州當相送然猶以淮西路導之見天祥無可疑者¶
然後導以從揚州日暮張徐先辭去留二十人從行頃之¶
<pb:KR4d0365_SBCK_019-30b>¶
亦去明日至揚州杜滸謂制使既不相容必且死於城門¶
矢石之下城外去楊子橋近必有哨&KR0016;不如且避哨一日¶
以夜趍髙郵至通州渡海歸江南見二王與徒死城下萬¶
萬不侔金應又謂岀門即有哨此去通州尚五百里何由¶
而逹與其死於途不如死楊州且猶兾未必死天祥計未¶
决從者十二人四人巳腰金迯矣不得巳徃揚州從賣薪¶
者依其家避哨未至而天明㐲&KR0095;圍糞&KR0126;中忽數千&KR0016;過¶
其後至賈家庒巳兩日不得食又迫巡徼者夜趍髙郵失¶
道哨兵奄至伏叢條中兵入索之執杜滸金應而去虞候¶
張慶矢中目身&KR0013;二創天祥偶不見&KR0023;滸應解所懐金與¶
<pb:KR4d0365_SBCK_019-31a>¶
卒&KR0023;免募二樵者以簣荷天祥得至髙郵而制司命下關¶
防&KR0003;城愈急遂不敢入城過城子河亂屍中舟與哨相先¶
後至海陵過海安如臯凡三百里舟與追&KR0016;常相距其間¶
危不免者數矣至通州㡬不納適牒報鎮江大索文丞相¶
十日且以三千&KR0016;追亡於滸浦始釋制司前疑而又迫追¶
&KR0016;賴通州守楊師亮岀郊聞而舘於郡衣服飲食皆其料¶
理又得商船通楊子江入蘇州洋展轉四明天台四月八¶
日至温州益王建大元帥府於福州天祥奉書&KR0134;進始以¶
五月朔即位福安改元景炎以&KR0026;文殿學士召天祥二十¶
六日行至都門除右丞相時樞宻使陳宜中副使張世傑¶
<pb:KR4d0365_SBCK_019-31b>¶
用事丞相具貟天祥辭不拜以樞宻使同都督諸路軍馬¶
發行都岀劍南號召四方十月趍汀州遣督叅趙時賞督¶
咨趙孟濚以一軍取道石城復寜都督賛吴浚以一軍屯¶
瑞金復雩都劉洙蕭明哲陳子敬皆自江西起兵來㑹天¶
祥覺汀守黄去疾有異志移屯漳州龍岩縣時賞孟濚軍¶
還惟吴浚不至未㡬浚降㗸唆都命來&KR0003;天祥軍士洶洶¶
遂殺浚以安衆心時唆都等既入閩李珏王積翁降之爲¶
福建宣撫招討使各致書天祥天祥復書候見老母即從¶
先帝地下無可言者明年三月復梅州始與母弟妻子相¶
見進階銀青光禄大夫都統錢漢英王福有䟦扈志斬之¶
<pb:KR4d0365_SBCK_019-32a>¶
引兵自梅州出江西入㑹昌戰雩都大捷因開府興國督¶
謀張抃監軍趙時賞趙孟濚盛兵薄贑城下招諭使鄒&KR1590;¶
率贑諸縣兵直擣永豐吉水招諭副使&KR0058;貴逹率吉諸縣¶
兵復太和臨洪諸郡豪傑皆響應多遣人詣軍門受約束¶
淮西義士劉源以兵復黃州復夀昌軍潭州趙璠張琥撫¶
州何時皆起義兵張堂熊桂劉斗元吴希奭陳子全王夣¶
應起兵邵永間復數縣以應天祥福建斬偽天子黃從傳¶
首至督府軍&KR0020;大振元江西宣慰使李恒遣援贑自&KR0005;兵¶
攻天祥貴逹以軍千人民兵數千遇&KR0016;兵於太和鍾歩&KR0016;¶
兵突正軍正軍不動&KR0205;岀民兵後民兵驚潰自相蹂藉死¶
<pb:KR4d0365_SBCK_019-32b>¶
孟濚收殘兵保雩都天祥欲引㑹鄒&KR1590;於永豐㑹&KR1590;先爲¶
恒兵&KR0001;敗同起事者劉欽鞠華叔顔斯立顔起崖皆死武¶
岡教授羅開禮起兵復永豐兵敗&KR0013;執死天祥聞之製服¶
哭&KR0021;之李恒乗勝追天祥及於廬陵東固之方石嶺都統¶
制鞏信駐軍嶺上力戰箭&KR0013;體不動猶手殺數十百人乃¶
自&KR0300;崖谷死恒軍復追空坑天祥兵潰㡬&KR0013;執值山徑險¶
隘忽有大石塞其路故追兵緩不及而妻妾子女皆䧟趙¶
時賞&KR0013;執兵問爲誰時賞曰我姓文衆以爲天祥擒之歸¶
天祥以此得逸去與母曾夫人子道生俱奔汀州吴文炳¶
劉洙林棟皆就執各自引决不屈張汴劉欽爲亂兵&KR0001;殺¶
<pb:KR4d0365_SBCK_019-33a>¶
天祥趍循州其冬元塔术吕師&KR0490;李恒以歩卒入嶺唆都¶
莆夀庚劉深以舟師下海天祥駐循之南嶺元兵圍廣州¶
&KR0058;貴逹潜謀降斬之明年二月岀海豐縣三月屯麗江涌¶
命弟璧復惠州四月端宗㐫問至衛王&KR0071;立改元祥興天¶
祥奉表起居自劾罔功有詔奨諭陸秀夫當筆其畧曰方¶
敵氛之正惡鞠旅勤王及皇路之巳傾&KR0162;軀奉國脫危急¶
於虎口渉逺道於鯨波雖成敗利鈍逆覩之未能而險阻¶
艱難備嘗之巳熟如金百煉而益勁如水萬折而必東天¶
祥乞移軍入朝不許乃移書秀夫天子冲㓜宰相遁荒詔¶
令出諸公口柰何不恤國事以㳺辭相距秀夫太息而巳¶
<pb:KR4d0365_SBCK_019-33b>¶
又欲移廣州時廣州新復憚天祥威重陽遣舟來迎而中¶
道去不果入六月祥興帝自碙州廻駐崖山天祥累請入¶
覲張世傑日以迎候宜中還朝爲辭諸大&KR0005;多忌天祥又¶
位樞宻使出巳上皆不便其入加天祥少保信國公母曾¶
封齊魏國夫人官属各轉五官以金三百兩犒其軍時軍¶
皆疾疫齊魏國夫人子道生相&KR0071;卒遣使宣&KR0021;起復&KR0004;陳¶
㦤兄弟五人俱爲劇盗世傑招之攻閩遂㩀潮州叛附不¶
常潮人苦之天祥聲罪討㦤㦤走山寨潮士民請移行府¶
于潮十一月進潮陽縣戮懿黨劉興明州海艘漂至潮陽¶
得水軍二十餘人云元師張弘範以水軍自明秀下海以¶
<pb:KR4d0365_SBCK_019-34a>¶
歩卒自漳泉入潮水陸並進天祥以聞行朝十二月十五¶
日移屯趍海豐入嶺南謀結寨㩀險以自固鄒&KR1590;劉子俊¶
以民兵數千至自江西時弘範兵尚隔海港陳懿爲郷導¶
具舟以濟其師弘範既濟使弟弘正以輕兵襲天祥二十¶
日午天祥方飯客五坡嶺歩&KR0016;奄至天祥度不得脫即取¶
懐中腦子盡服之衆擁天祥上馬急索水飲兾得速死巳¶
乃&KR0064;下竟不死鄒&KR1590;自剄未絶衆扶入南嶺死劉子俊陳¶
龍復蕭明哲蕭資張鏜熊桂吴希奭陳子全俱死杜滸&KR0013;¶
執以憂死惟趙孟濚遁諸軍皆潰天祥見弘正於和平大¶
罵求死越七日至潮陽踴躍請就劍死弘範必欲以禮相¶
<pb:KR4d0365_SBCK_019-34b>¶
見左右命之拜天祥曰吾不能拜吾嘗見伯顔阿术惟長¶
揖耳左右曰柰何不拜天祥曰吾能死不能拜日且昃弘¶
範度不能強即曰見伯顔臯享時吾實在傍遂以客禮長¶
揖相見明年正月二日弘範驅天祥登海艘十日至崖山¶
弘範索天祥爲書招世傑天祥曰巳不能救父母又教人¶
叛父母可乎愈亦急索乃書過零丁洋一詩與之末云人¶
生自古誰無死留取丹心照汗青弘範&KR0015;而置之自此守¶
護益謹然禮貌益&KR0173;二月六日崖山破先是陸秀夫以樞¶
宻兼宰相至是請於大妃曰臨安母子巳&KR0013;辱殿下不宜¶
再辱言訖即沉其妻孥冠裳抱祥興帝赴海死太妃宫人¶
<pb:KR4d0365_SBCK_019-35a>¶
巳下皆從之&KR0005;士官属皆蹈海死者數十萬人天祥不勝¶
悲憤爲長歌哀之十四日弘範軍中置酒大㑹因舉酒從¶
容謂天祥曰國亡矣忠孝之事盡矣丞相改心易慮以事¶
大宋者事大元大元賢相非丞相而誰天祥流涕曰國亡¶
不能救爲人臣者死有餘罪况敢迯其死以貳其心乎弘¶
範又謂國亡矣即死誰復書之天祥曰商亡夷齊不食周¶
粟亦自盡其心耳豈論書與不書弘範爲之改容副元師¶
龎鈔兒赤起行酒天祥不爲禮龎怒罵之天祥亦大罵請¶
速死弘範遣使具奏天祥不屈與所以不殺状世祖命送¶
天祥至京師弘範遣都鎮撫石嵩謹護其行且以崖山所¶
<pb:KR4d0365_SBCK_019-35b>¶
&KR0023;宋禮部即官鄧光薦與俱四月二十二日發廣州五月¶
二十五日至南安始繋頸縶足以防江西之刼奪者即絶¶
粒不食計日可首丘廬陵乃爲文&KR0021;墓爲詩别諸友遣人¶
馳歸約六月二日復命廬陵城下即瞑目長逝乃水盛風¶
駛前一日過廬陵至豐城始知所遣人竟不得徃於是不¶
食巳八日念不得死廬陵而委命荒江志節不白始欲從¶
容就義强復飲食十二日至建康囚驛中鄧光薦遷寓天¶
慶&KR0026;八月二十四日天祥北行淮士多謀刼天祥者不果¶
十月一日至燕供張甚盛舘人云慱羅丞相命也天祥義¶
不&KR0397;䖏坐逹旦四日弘範至言不屈状五日送兵馬司械¶
<pb:KR4d0365_SBCK_019-36a>¶
繋空宅中盛設兵衛坐十餘日解手縳又十餘日得疾十¶
一月二日去械繋頸五日赴樞宻院九日始一見丞相慱¶
羅平章弘範暨諸院官通使命之跪天祥曰南人不能跪¶
左右力强之終不可通事問有何言天祥曰自古有興有¶
廢帝王&KR0005;相㓕亡誅戮何代無之盡忠於宋所以至此今¶
日不過死耳有何言又問更有何言天祥曰爲宋丞相宋¶
亡義當死爲北朝所&KR0023;法當死何言慱羅問自古嘗有宰¶
相以宗廟城郭土地與人又遁去者否天祥曰爲宰相而¶
奉國以與人者賣國之臣也賣國者必不去去者必非賣¶
國之人前除宰相不拜奉使伯顔軍前尋&KR0013;拘留不幸有¶
<pb:KR4d0365_SBCK_019-36b>¶
賊臣賣國國亡當死但以度宗皇帝二子在浙東老母在¶
廣故去之耳問德祐非君乎曰吾君也曰棄嗣君而立二¶
王果忠臣乎曰德祐不幸失國當此之時社稷爲重君爲¶
輕立君者所以爲宗廟社稷計故爲忠臣從懐愍而北者¶
非忠從元帝爲忠從徽欽而北者非忠從高帝爲忠慱羅¶
不能詰平章以下皆&KR0015;有問晋元帝宋髙宗有所受命二¶
王何所受命且不正是&KR0434;也天祥曰景炎乃度宗皇帝長¶
子德祐親兄不可爲不正即位於德祐去國之後不可謂¶
簒陳丞相以太皇太后命奉二王出宫不可謂無所受命¶
慱羅謂汝爲相能挾三宫以徃可以爲忠不能則與伯顔¶
<pb:KR4d0365_SBCK_019-37a>¶
丞相一戰决勝&KR0018;可以爲忠天祥曰此責在陳丞相我時¶
未當國難以責我又問汝立二王竟成何事天祥曰立君¶
以存宗社臣子之責&KR0002;夫成功則天也又曰既知其不可¶
何必爲天祥曰父母有疾雖不可爲無不用醫藥之理不¶
用醫藥者非人子也文天祥今日至此惟有一死不在多¶
言丞相所言多不是愽羅怒曰汝欲死得快死&KR0088;汝死必¶
不可得快天祥曰得死即快何不快爲愽羅呼獄吏引去¶
自是囚兵馬司四年其爲詩有指南前録三卷後録五卷¶
集杜句二百首皆有自序天下誦之其翰墨滿燕市又時¶
時爲吏士講前史忠義傳聞者傾動所脫&KR0050;齒鬚髪嘗褁¶
<pb:KR4d0365_SBCK_019-37b>¶
&KR0009;弟妹始終未嘗一食官飯王積翁屢餉以銀物福王與¶
芮王歎曰我家有此人&KR0088;亦以銀百兩從積翁轉致之有¶
動舊西域人欲保任歸其家事之積翁又合宋官謝昌元¶
程飛卿等十人謀請釋天祥爲黃冠師兾得自便留夣炎¶
&KR0059;語積翁曰文公贑州移檄之志鎮江脫身之心固在也¶
忽有妄作我軰何以自解遂不果適和禮霍孫爲相引用¶
文儒多以天祥爲薦者世祖自開平還燕問南北宰相孰¶
賢群臣皆曰北人無如&KR0088;律楚材南人無如文天祥世祖¶
&KR0005;付以大任積翁昌元以書諭上意天祥復書云諸公義¶
同鮑叔天祥事異管仲管仲不死而功名顯於天下天祥¶
<pb:KR4d0365_SBCK_019-38a>¶
不死而盡棄其平生遺臭於萬年&KR0005;焉用之積翁知不可¶
屈猶奏請釋天祥而禮之以爲事君者&KR0134;上語積翁命兵¶
馬司好與飲食積翁岀語宰相&KR0005;行之天祥使人語積翁¶
吾義不食官飯數年矣今一旦飯於官吾且不食積翁始¶
不敢言㑹麥术丁叅知政事甞聞省江西親見天祥岀師¶
震動每倡言不如殺之便上與宰相屢欲釋之輙不果㑹¶
有閩僧妙䂀言&KR0095;星犯帝座疑有變未㡬中山有狂人薛¶
寳住自稱宋主有兵二千人欲取文丞相&KR0300;匿名書言某¶
日欲舉事燒蓑城葦爲亂丞相可無憂者群臣有言瀛國¶
公族在燕不便時盗新殺左丞阿合馬遂命撤城葦驅瀛¶
<pb:KR4d0365_SBCK_019-38b>¶
國公及宋宗室於開平頗疑丞相爲天祥十二月&KR0004;七日¶
司天臺奏三台折&KR0004;八日召天祥至殿中長揖不拜左右¶
强之堅立不爲動極言宋無不道之君無可弔之民不幸¶
母老子弱&KR0096;臣誤國用舎失宜北朝用其叛&KR0005;叛臣入其¶
國都毀其宗社天祥相宋於再造之時宋亡矣天祥當速¶
死不當乆生上使諭之曰汝以事宋者事我即以汝爲中¶
書宰相天祥曰天祥爲宋状元宰相宋亡惟可死不可生¶
&KR0133;一死足矣又使諭之曰汝不爲宰相則爲樞宻天祥對¶
曰一死之外無可爲者遂命之退明日有奏天祥不&KR0133;歸¶
附當賜之死麥术丁力賛其决遂可其奏天祥&KR0005;岀獄即¶
<pb:KR4d0365_SBCK_019-39a>¶
爲&KR0376;筆自賛繋之衣帶間其詞曰孔曰成仁孟云取義惟¶
其義盡所以仁至讀聖賢書所學何事而今而後庻㡬無¶
愧過市意氣揚揚自&KR0002;&KR0026;者如堵臨刑從容謂吏曰吾事¶
畢矣問市人孰爲南北南靣再拜就死俄有使使止之至¶
則死矣見聞者無不流涕南人留燕者悲歌慷慨相應和¶
更置酒酹丞相更相慰賀有十義士收屍葬於都城外面¶
如生年四十有七是日大風揚沙石晝晦咫尺不見人城¶
門晝閉籍兵馬司得天祥所爲詩文上之&KR0026;者咸嗚咽感¶
慟有得其絲履寳蔵之&KR0004;天祥既第誓不&KR0029;&KR0020;近利自禄¶
賜所入盡以散族婣賔友之貧者至是官籍其家蕭然方¶
<pb:KR4d0365_SBCK_019-39b>¶
過南安遣人告墓時以弟璧之子陞爲嗣又&KR0009;弟詩曰親¶
䘮君自盡猶子是吾兒大德中陞奉母歐陽夫人歸自豐¶
州適京師有欲官之者輙辭仁宗在潜邸聞其名召見之¶
及即位官以集賢直學士乞歸得代祀南海道卒官其子¶
冨爲興文署丞史臣論曰自古志士欲信大義於天下者¶
不以成敗利鈍動其心君子命之曰仁以其合天理之正¶
即人心之安爾啇之衰周有代德盟津之師不期而㑹者¶
八百國伯夷叔齊以兩男子欲扣馬而止之三尺童子知¶
其不可他日孔子賢之則曰求仁而得仁宋至德祐亡矣¶
文天祥徃來兵間&KR0004;欲以口舌存之事既無成奉兩孱王¶
<pb:KR4d0365_SBCK_019-40a>¶
﨑嶇嶺海以圖興復兵敗身執我世祖皇帝以天地有容¶
之量既壮其節又惜其才留之數年如虎兕在柙百計馴¶
之終不可得&KR0026;其從容伏鑕就死如歸是其所欲有甚於¶
生者可不謂之仁哉宋三百餘年取士之科莫盛於進士¶
進士莫盛於倫魁自天祥死世之好爲髙論者謂科目不¶
足以得偉人豈其然乎¶
廣集廬陵先賢傳恒病宋史文丞相傳簡略失實盖後¶
來史臣爲當時忌諱多所刪削又事間有牴牾郷先生¶
前遼陽儒學副提舉劉岳申爲丞相傳比國史爲詳大¶
要其去丞相未逺郷&KR0022;遺老猶有存者得於見聞爲多¶
<pb:KR4d0365_SBCK_019-40b>¶
　又必叅諸丞相年譜及指南録諸編故事蹟覈實可徴¶
　故元元統&KR0004;丞相之孫富既以刻梓後復刋見岳申文¶
　集近年樂平文學郡人夏伯時亦以鋟版於是岳申所¶
　撰丞相傳盛行於天下而史傳人盖少見廣竊&KR0026;二傳¶
　詳略不同不能無憾因叅互考訂合而爲一中主岳申¶
　之說爲多并取證於丞相文集芟其繁復正其訛舛庶¶
　㡬全備使人無惑論賛則並録之國史之論揆諸人事¶
　而言岳申之賛本乎天運而言各有發揚不可偏廢亦¶
　以見夫取舎之公也於乎丞相之大忠大節獨立萬古¶
　直與日月争光天地悠乆比之夷齊心則不殊而所爲¶
<pb:KR4d0365_SBCK_019-41a>¶
　反有難者昌&KR0058;韓子&KR0001;謂特立獨行窮天地亘萬古而¶
　不顧者也丞相之云豈異於是噫丞相不可尚矣其相¶
　從興義之士或岀自小官或&KR0108;跡庶民雖當㩁沮敗衂¶
　之餘皆甘心就死不肯屈辱殺之殆盡無一人肯降丞¶
　相忠義至誠感動固結於人心牢不可解有如此者使¶
　人皆尔則宋豈有亡理彼臨難苟生以就富貴其視丞¶
　相厮卒&KR0057;有愧焉然則丞相固無待於賛論誦其詩讀¶
　其書自有以見之廣齠齔時猶及聞先軰言丞相遺事¶
　赫赫悚動人聴雖小夫婦人皆習聞而能道之比年以¶
　來老成凋謝而談者益稀雖士夫君子鮮聞盛事盖漸¶
<pb:KR4d0365_SBCK_019-41b>¶
逺漸踈其&KR0020;然耳更後百年恐寖失實惟取信於列傳¶
　眩瞀異同莫適是非故忘其淺陋輙復編次第皆因其¶
舊文不敢妄加一筆誠無能有所禆益特盡區區之愚¶
　耳知之者其必不以爲僣也永樂丙申春二月甲戌翰¶
　林學士兼左春坊大學士奉政大夫郡人胡廣謹識¶
　　　文丞相督府忠義傳　鄧光薦¶
趙時賞和州宗室也武舉歷任知池州旌德縣以功名自¶
　&KR0018;抗敵數有功入閩行朝擢知邵武軍自同督府建随¶
府典軍神采明雋議論慷烈空坑之敗走三吴溪&KR0013;執¶
其事見丞相年譜至&KR0173;興遇害時賞任軍中見同列盛¶
<pb:KR4d0365_SBCK_019-42a>¶
輜重&KR0346;侍&KR0078;嘆曰軍行如春逰其能濟乎及&KR0013;執有係¶
累而至者輙麾去之云小僉職耳執此何爲由是得脫¶
者衆官至直寳章閣軍噐監同督府叅議官¶
鞏信安豐軍人荆湖老&KR0005;也沉勇有謀同督府見信爲都¶
統制兼江西招捕使行府永豐兵潰北兵追及丞相於¶
廬陵方石嶺下信駐隊據險殊死戰體中數箭殺敵過¶
當傷重而死土人收葬之事聞贈清逺軍承宣使立廟¶
戰所至今廟食水旱疾疫禱焉信&KR0004;至丞相付以義士¶
　千人信曰此等何用徒纒手耳遂自招募淮卒數千自¶
随常快快曰有&KR0005;無兵其如彼何¶
<pb:KR4d0365_SBCK_019-42b>¶
鄒&KR1590;字鳯叔吉水人也以豪俠行臺郡間貌癯寝挾枯&KR0027;¶
　不&KR0124;貴&KR0005;從丞相勤王&KR0024;武資至&KR0005;軍後以寺丞領江¶
　西招諭副使聚兵甚盛寜都䧟&KR0013;執變姓名爲卜者得¶
　脫攻興國復永豐空坑敗竄身谿洞約結酋傑引兵入¶
　廣潮陽敗以丞相&KR0013;執遂自剄而亡¶
張汴字朝宗蜀人明銳輕俊甞從吴丞相潜兄淵於荆湖¶
幕頗習兵事從丞相贑州勤王空坑敗而死仕至秘閣¶
　修撰廣東提舉司督府叅謀官¶
陳龍復泉州老儒也登丙辰進士第沉厚朴茂有前軰風¶
　流&KR0402;歷州縣以清勤著名丞相開府南劍舉辟多知名¶
<pb:KR4d0365_SBCK_019-43a>¶
士如三山林俞林元甫皆卒汀州龍復以老成重一府¶
聚兵積糧循梅行府趍潮陽北兵追龍復&KR0013;執遇害年¶
七十有三¶
吕武太平人丞相䧟北營應募随從北行勁烈喜靣折人¶
然忠鯁人皆服之丞相脫鎮江走淮東患難中頼武自¶
壮及開府南劍遣武結約江淮間&KR0028;數千里至汀梅以¶
環衛官&KR0005;數千&KR0005;岀江西死一軍爲之流涕¶
繆朝宗淮人有意氣從丞相于平江反歸福安朝宗自婺¶
間道來歸精練幹實孜孜奉公空坑之敗自縊而死官¶
至環衛知梅州¶
<pb:KR4d0365_SBCK_019-43b>¶
尹玉寜都人以捕盗功爲贑州三寨廵撿素驍勇敢戰從¶
　丞相勤王至平江遣玉同淮&KR0005;張全廣&KR0005;朱華救常州¶
　拒戰五牧全華等遁惟玉以&KR0001;部三寨及義士五百人¶
殊死戰玉手殺數十人冐箭如蝟徤闘無如之何北軍¶
横四鎗於其項以&KR0251;棍撃死之餘兵夜戰殺人馬蔽積¶
　田間及明惟餘四人脫歸事聞贈玉壕州團練使官其¶
　二子承節郎給良田二頃立廟于贑州¶
劉子俊字民章丞相同里人也相友善領漕貢從開府興¶
國行府敗子俊收散兵保洞源引軍入廣㑹行府潮陽¶
越二十日而行府敗子俊遇害官至宣教&KR0048;帶行軍噐¶
<pb:KR4d0365_SBCK_019-44a>¶
監簿同都督府機宜文字¶
蕭明哲宇元甫吉之㤗和人甞預郷貢剛毅有膽氣從丞¶
相汀梅督幕岀江西以架閣監軍收復萬安龍泉行府¶
敗元甫入野陂連結諸寨爲郷豪所䧟走敗&KR0013;執遇害¶
於&KR0173;興臨刑大罵不絶口南北壮之¶
劉洙字淵伯丞相隣曲丞相喜&KR0090;奕洙雖不敵然窮思忘¶
　日夜言趣俚下亦以是好之從勤王號劉監軍專&KR0005;一¶
　軍爲督帳親衛圎機應物酬荅不倦㑹病劇乍起空坑¶
　之敗執詣&KR0173;興與長子同日受害次子死亂兵㓜子&KR0255;¶
　於廣¶
<pb:KR4d0365_SBCK_019-44b>¶
社滸字貴卿號梅壑天台人游俠于臨安及臨安危紏合¶
　義兵四千人當國者不省二年正月十三日見丞相西¶
　湖上丞相奨異之丞相使北營滸力争不可陳志道逐¶
　之去丞相北行諸客莫敢從滸慨然請行丞相鎮江脫¶
　走滸之力也忠勞備盡詳著丞相年譜及佐府南劍遣¶
　徃溫台招集兵財福安䧟滸趍行朝奉朝命歸行府江¶
　西敗又與䟦渉危難者年餘移屯潮陽滸謢海舟官富¶
　場至厓山及厓山潰滸&KR0013;執至廣州貧病無人色尋卒¶
陳&KR0071;周字碩卿寜都人以貢士有軍功歷仕州縣者二十¶
　八年家居贑郭中詔勤王丞相造門問計&KR0071;周具言閭¶
<pb:KR4d0365_SBCK_019-45a>¶
　里豪傑子弟與凡起兵方畧甚詳其子大學生逢父亦¶
　晝夜㕘預籌畫調度&KR0071;周雖&KR0002;不勝衣以年軰爲郷里¶
　所推服率贑義士以從至京丞相使北營有㫖放散義¶
　兵継周父子領衆歸則贑巳失守&KR0071;周蟄兵於農盤辟¶
　草莾&KR0005;以有爲也㑹景炎登極以&KR0071;周知南安軍八月¶
　二十二日贑州總管楊子襲執&KR0071;周父子殺之事聞㫖¶
　贈敷文閣侍制謚忠節與諸子恩澤候事平立廟本州¶
　次子榘從丞相攻江西死循潮間其家人死亂兵惟&KR0071;¶
　周㓜女㢘榘之子英生在&KR0071;周兄子逢春&KR0300;拜爲萬戸¶
　入燕間見丞相于千戸所丞相爲書&KR0071;周遺事作行状¶
<pb:KR4d0365_SBCK_019-45b>¶
後數日而丞相遇害¶
林&KR0318;閩士也丞相屯餘杭&KR0318;結集赭山忠義捍禦海道及¶
南劍開府&KR0318;就辟外文采内忠實患難勞而不怨&KR0096;惠¶
州通判潮陽敗&KR0318;&KR0013;執逃奔惠州又&KR0013;&KR0023;鎻其項至建¶
康病卒¶
謝&KR0142;秘書卽大學名士督府幹辦架閣許由李㓜節皆閩¶
士之秀俱登進士第以文采望一府空坑之敗莫知所¶
終¶
吴文炳林棟皆閩士有幹實俱爲督府幹辦帶架閣空坑¶
之敗&KR0013;執至&KR0173;興遇害樊録判言文炳受刑時吏卒捽¶
<pb:KR4d0365_SBCK_019-46a>¶
辱之文炳笑而謂之曰我與爾亦各爲其主耳爾何辱¶
我爲至死不屈¶
劉欽字敬徳吉水雋人也預郷貢有志氣健議論與丞相¶
　友善行府至汀欽來寜都就招諭使鄒&KR1590;北軍奄至死¶
　亂兵同死者鞠華叔顔斯立顔起岩皆吉之英俊欽死¶
其父母妻子皆以流離終¶
曾鳯字朝陽廬陵人丞相甞從鳯學自太學釋&KR0260;爲衢州¶
教授累遷國子&KR0101;丞随行府之汀丁丑春添差梅州通¶
　判以病卒於汀¶
張雲吉州敢勇軍&KR0005;官從丞相勤王丞相奉使拘留北營¶
<pb:KR4d0365_SBCK_019-46b>¶
　雲引衆歸郷里吉城巳降雲不勝憤丙子七月引所部¶
　夜襲上營前撃殺北軍數百人北軍不測其衆寡與戰¶
　於南柵門外雲衆舉砲發噉適北軍經過者來援雲表¶
　裏受敵㑹天明戰渇赴江飲北軍衝撃之雲衆溺而死¶
孫㮚字實甫龍泉人丞相長妹夫也丞相兵出興國其邑¶
　人奉㮚以邑返正北軍來攻衆拒守不能下爲親黨&KR0001;¶
賣遇害於&KR0173;興母妻子&KR0255;入燕&KR1388;官至宣教卽知吉州¶
龍泉縣¶
彭震龍字雷可永新人也丞相次妹夫跌宕喜事功起兵¶
随勤王及歸郡邑巳䧟乃結湖南諸峒豪傑謀興復㑹¶
<pb:KR4d0365_SBCK_019-47a>¶
督府岀江西即以永新縣返正行省命劉槃以重兵攻¶
之其親黨張履翁等内應&KR0013;執遇害於郡城槃亦永新¶
人素無行爲士人所疾槃恨之以運判&KR0096;知&KR0173;興府徳¶
祐元年十一月北軍至槃以城降至是以&KR0059;憾導北軍¶
屠永新¶
蕭敬夫燾夫兄弟皆工詩爲丞相客相從勤王與彭震龍¶
收復永新縣及縣再䧟兄弟俱死焉¶
陳子敬贑人以貲力雄郷里行府至汀子敬請招集義兵¶
　置屯皂口㩀贑下流以遏北船忠效甚著行府敗聚兵¶
　黄塘連結山寨不降北以重兵襲其寨寨潰不知所終¶
<pb:KR4d0365_SBCK_019-47b>¶
趙璠衡山人登甲戌進士第&KR0010;丁丑三月張虎起兵寳&KR0159;¶
　府環卲争應之復卲之新化潭之安化益陽寜郷湘潭¶
諸縣湖南行省遣薩里㘘提兵屢至虎輙敗失馬動以¶
　百計五月朔璠與其叔父漂起兵湘郷同督府以璠書¶
逹行朝授璠軍噐監號召勤王於是朝奉卽張唐長沙¶
人南軒張宣公諸孫也前通判贑州熊桂湘潭人進士¶
年七十餘劉斗元别省魁皆起兵復潭之衡山湘潭攸¶
　三縣明年同督府敗歸汀州人心大失望潭省兵䧟所¶
復諸縣攻焚下岳祠璠漂走不知所終執唐至行省叅¶
　致崖斌欲降之唐罵曰紹興至今百五十年乃我祖魏¶
<pb:KR4d0365_SBCK_019-48a>¶
公收拾撑拓者今日䧏而死何以見魏公於地下遂遇¶
害桂爲湘潭人&KR0001;掩殺并屠其家¶
吴希奭陳子全王夣應皆攸縣士人亦自通於同督府與¶
趙璠相應希奭大家世積善急義郷里德之子全少剛¶
猛殺人晚入佛學徒千數百人頴悟如髙僧夣&KR0063;甲戌¶
進士調廬陵尉臨安䧟希奭遣間使通行朝通蜀師又¶
遣區仲舉通桂師馬暨及都元帥益王府旬月間逺近¶
響&KR0063;景炎即位事聞同督府承制各授官有差希奭志¶
有餘而少㫁子全聚衆數千善撫禦爲衆所懐七月二¶
十一日復&KR0061;州萍郷縣&KR0061;州總管聶嵩孫宣差來萬戸¶
<pb:KR4d0365_SBCK_019-48b>¶
　舉兵來争夣應率數百人遇于明府嶺戰數合殺曹千¶
　戸大小頭目北軍敗走未㡬北益兵再大戰北軍又遁¶
　殺來萬戸之子及頭目六人僵屍蔽野餘兵奔&KR0061;州㑹¶
　傳永新兵敗督府師潰衆謂事未可圖遂退獨子全所¶
　部㩀險待命巳而湘部諸縣再䧟北軍日夜環而攻之¶
　子全胸中流矢死子就逮盡殺之妻属死獄無遺&KR0124;希¶
　奭復醴陵遇北軍衆寡不敵死之一門三十口無免者¶
　夣應竄歸收淮潭散遺舊兵善闘捕者無敢近巳卯春¶
　丞相巳執厓山巳亡乃率百餘人間行入永新境依顔¶
　明叔後其衆疾復死散夣應母妻兒女皆殁惟一身存¶
<pb:KR4d0365_SBCK_019-49a>¶
陳莘字偉節居饒撫間登乙丑進士第奉同督府命起兵¶
　結約弋陽謝夣得謀取信州北軍岀捕莘敗走伏窑中¶
　不食死夣得死乱兵傳卓旴江人由進士第受同督府¶
命為招諭起兵無成遇害¶
何時字了翁撫之楽安人登丙辰第歴仕知興囯縣有才¶
識操守從丞相勤王駐吉聚兵財運軍需至衢信間逹¶
　平江丞相奏除知撫州江西䧟時家居丞相岀江西以¶
　時帶行卿監江西提刑聚兵入崇仁返正未㡬富室導¶
　北軍奄至時伏溝竇中脫走変姓名㳺術汀贑間数年¶
　&KR0046;吉之永豐又数年乃歸乆之病卒¶
<pb:KR4d0365_SBCK_019-49b>¶
羅開禮字正甫吉之永豐人㑹選解&KR0260;授武岡軍教授以¶
貲力雄郷里景炎元年受同督府劄命以土兵復永豐¶
縣未㦲敗&KR0013;執死吉州獄¶
刘伯文字致中吉水人以武舉絶倫賜第仕州縣有賢譽¶
　從丞相勤王明年義兵散而歸見郷囯淪䧟居常憤悒¶
　景炎二年同督府駐興囯伯文詣府受文書結約逺近¶
　七月四日至&KR0061;州仰山廟祝湯氏家僕醉漏言廵兵執¶
　而搜其行李得同督府文書甚多宣差來萬戸鞠之伯¶
　文慷慨自引一不以累人獨斬于&KR0061;市家属徙於燕二¶
　子以屠沽自給¶
<pb:KR4d0365_SBCK_019-50a>¶
李梓發字材甫南安軍南安縣人世爲邑豪主溪洞隅保¶
梓發爲南安三縣管界廵檢江西䧟南安守楊公畿迎¶
降獨南安一縣不下邑人黄賢與梓發共推前南安尉¶
永嘉葉荗爲主治守具北軍至城下輙敗景炎元年十¶
　二月北丞相塔岀與張吕二元帥引大軍萬餘圍之數¶
匝邑猶彈丸地城墻及肩北軍攻之百計梓發率邑人¶
併力死守晝則随機應變夜則鳴金鼓刼寨殺&KR0023;無筭¶
塔岀等相顧曰城子如堞大人心乃尔硬&KR0088;明年正月¶
六日塔出與張吕至城下諭降邑人祼噪大罵俄砲發¶
㡬中塔岀即日徙寨水南猶力攻凡三十五日北軍死¶
<pb:KR4d0365_SBCK_019-50b>¶
　者數千不能克二月葉茂岀降北軍乃退梓發與賢堅¶
　守如故戊寅冬丞相&KR0013;執巳卯二月厓山亡三月北叅¶
　政賈居貞徃諭䧏城上詬罵如&KR0004;時邑人稍稍徙去心¶
力&KR0520;於前時賈命方文等進攻十五日城破屠之梓發¶
全家自焚望煙&KR0395;五色或以爲忠義之感邑人多殺家¶
　属巷戰殺敵猶過當¶
張哲齋台州海上豪也所居曰城門鎮盖囯&KR0004;名&KR0005;永徳¶
　之後丞相自通州泛海過城門哲齋延欵結約舉亊張¶
　欣然聚海艘移檄海上豪傑聴命㑹丞相至福安請自¶
取明州爲陳宜中張世傑沮止張亦以失約止越二年¶
<pb:KR4d0365_SBCK_019-51a>¶
張弘範南伐見檄文墻壁間属舟人與之有&KR0169;告&KR0024;至¶
軍前哲齋知不免語弘範曰某生爲宋民死爲宋&KR0294;何¶
恠我爲弘範殺其父子碎其家¶
刘士昭吉之㤗和人爲鍼工與郷人同謀復㤗和縣亊敗¶
血指書帛云生爲宋民死爲宋&KR0294;赤心報國一死而巳¶
以帛自經士人王士敏忼慷不撓題獄中云死生断不¶
望生還留得虚名在世間大地盡爲胡血染好蔵吾骨¶
首陽山臨刑歎曰恨吾病失聲不能朗罵又万安縣有¶
僧起兵㪯旗號降魔又曰時危&KR0147;作&KR0005;亊定復爲僧旋¶
亦敗死¶
<pb:KR4d0365_SBCK_019-51b>¶
唐仁南安&KR0095;豪也奉同督府命通江西音問結約取贑約¶
　日舉火爲號城内外夾撃仁軍輕先期至北軍浸&KR0116;閉¶
　營掩捕格殺仁軍不見火&KR0205;退贑軍殱焉時丙子冬也¶
　巳而仁僞&KR0300;拜北官要索倨甚仁怒殺其來使置酒臠¶
其肉與同督府來使食之乆而仁病死¶
鍾震桂東士豪也與茶陵賀尹二姓禀命同督府間行至¶
　厓山末㡬厓山潰&KR0013;擄&KR0013;脫歸¶
䔥㒷南雄州摧&KR0289;軍丙子秋趙溍方興等兵復廣摧&KR0289;軍¶
寨於韶州仁化縣山谷間推興爲主遣使間受同督府¶
　文書號召浸盛丁丑劉自立守韶州乗間襲擊興寨興¶
<pb:KR4d0365_SBCK_019-52a>¶
等力戰不敵潰散不知所之¶
金應䔥資吉水人皆爲丞相書史應從丞相間関脫鎮江¶
病死通州城下資随丞相家入嶺忠勤曲盡丞相之執¶
遂遇害¶
徐榛永嘉良家子爲丞相書史丞相執于潮榛得脫自請¶
從行病死于豐城¶
賛曰文丞相僚&KR0005;賔從牽聮可書者四十餘人其他遥¶
請號令稱幕府文武士者不可悉數雖人品不齊然一¶
念向正至死靡悔盖貪生畏死人之常情而䏻夷險一¶
節殺身成仁君子&KR0001;取焉¶
<pb:KR4d0365_SBCK_019-52b>¶
¶
文山先生全集卷之十九終¶
