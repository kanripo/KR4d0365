# -*- mode: mandoku-view -*-
#+TITLE: 文山集
#+DATE: 2015-09-23 10:25:21
#+PROPERTY: JUAN 9


　　記¶
　　　吉州州學貢士莊記¶
物之在天地間自銖粟以上莫不有主名獨貢士莊所
儲¶以擬夫三嵗大比士之送上春官者有司不知誰宜
得之¶取什伯於千萬亦無敢自必為己得其予奪之殆
<pb:KR4d0365_WYG_012-1b>
有物焉¶逸史稱隋末一書生所居抵官庫有數萬錢欲
取之神人¶訶之曰此尉遲公錢也泉者天之利器惟天
能以與人則¶夫任貢士莊者殆為天守利器以俟夫天
之所以與人者¶充是心以往真無所為而為之其為仁
豈不至而為義豈<md:KR4d0365_SBCK_009-1b>¶不盡乎咸淳六年簡池趙君必禴來
為廬陵教授作興斯¶文教養畢具則按貢士莊之舊稽
其所出内嵗錢榖幾何¶廬陵士甲江右一科數路資送
四五百人裒多益寡稱物¶平施末之云耳於是有増田
<pb:KR4d0365_WYG_012-2a>
之議一之日置尹氏租為米¶八十斛二之日置彭氏租
為米一千一百九十二斛趙君¶猶以為未足則曰傳而
益之其來者之事哉添差教授畨¶陽程君申之繼至相
與詣郡請蠲賦吏持難易閣弗下永¶嘉繆侯元徳甫下
車二君申其請侯慨然曰奈何與吾黨¶校𤨏𤨏乎復之
不崇朝予聞而異之以為侯與廣文之用¶心皆所以奉
天道之不及者也古之爵人言必稱天國家<md:KR4d0365_SBCK_009-2a>¶謹惜名器
自他蹊者悉名僥倖惟進士科使四方寒畯操¶瓢而進
<pb:KR4d0365_WYG_012-2b>
付得失於外有司而定髙下於殿陛之親擢公卿¶大夫
由此其選當是時天子宰相一不容心於其間予¶嘗謂
今之世惟科舉一事為有天道行焉士修於家試於鄉¶
如探籌然以信夫天命之所遭而為貢士計者積倉裹
糧¶共其道路先事而為之備隨天命之所與而後與之
是心¶也豈復有内交要譽之私哉予故曰皆所以奉天
道之不¶及者也是宜書且云取士於天下將以為天下
用人之常¶情其窮也不為利疚則其逹也不可以非義
<pb:KR4d0365_WYG_012-3a>
屈後之臨大¶節斷大事决非異時簞食豆羮見於色者
之所能也夫使<md:KR4d0365_SBCK_009-2b>¶郡國上其賢能而漢人續食之意隠然
寄於學校士得以¶直走行都而無僕馬後顧所望於人
也輕則所以全於己¶也大是邦學者世修歐周之業人
負胡楊之氣如有用我¶執此以往是舉也世道㣲有賴
焉蓋益可書也己是莊創¶始於尚書胡公槻𨽻于學者
米二千二百斛有竒前丞相¶葉公夢鼎為郡増六百三
十斛有竒前教官黄君愷伯増¶一千三百六十斛有竒
<pb:KR4d0365_WYG_012-3b>
前趙侯與椯増四百一十斛有竒¶自二教創後施君郁
鄭君師臯増二百五十斛有竒合今¶所増通為米六千
一百斛有竒以學諭提㸃莊事劉少南¶張敏子云八年
八月記<md:KR4d0365_SBCK_009-3a>¶　　　吉州右院獄空記¶
吉州右司理院廼開慶元年五月獄空九月又空明年
五¶月又空吉為州凡三獄曰州院曰左司理院右院其
一也¶方千里之國未易為理而物之不齊其情固然省
<pb:KR4d0365_WYG_012-4a>
刑罰止¶獄訟賢者雖欲為之而格於其勢之所不可長
老傳說以¶為自南渡百餘年惟乾道庚寅嘉定甲申獄
嘗空乾道事¶不知何如嘉定間南昌張别駕被㫖攝廬
陵郡初張宰清¶江得米南宫獄空二字勒諸珉以詔不
朽洎來吉摹本遍¶付諸獄不三月遂皆以空告由今推
之謂長民者一念之¶善感召和氣可也上有所好下從
而逢之是未可知夫以<md:KR4d0365_SBCK_009-3b>¶百餘年兩見之事可謂稀濶而
其可疑又如此然則雖謂¶之絶無僅有可也今司理君
<pb:KR4d0365_WYG_012-4b>
為政寛允嘗平反死事二法¶應賞君不自以為功當路
論功亦不及人謂君超然利害¶之表君曰吾盡吾心而
己而何賞之較君實有愛人利物¶之心哀矜庻獄無所
不用其至人人自以為不寃獄空遂¶為常君書三考候
代者未至嵗月有竒獄空之事其二在¶考内其一在候
代時院之設久矣官此者幾人得闕而來¶受替而去其
間可紀之盛百餘年僅僅兩見今君受任三¶考己能配
此曠絶之蹤而書滿己後迄臻三美君職於其¶事可謂能
<pb:KR4d0365_WYG_012-5a>
無愧矣此而不書後將何觀雖然予嘗上下世變<md:KR4d0365_SBCK_009-4a>¶觀之
自畫象之化逺人心之樸日以散惟成康時曰刑措¶不
式漢文時幾致刑措下此則唐初死囚歸獄之事人以¶
為竒蓋唐虞後至今三千餘年而斷獄之省數不過三
四¶海之大兆民之衆不可以一院比也然聖人得國而
為之¶持之以道使民遷善逺罪而不自知其效驗近卜
於期月¶三年而逺亦不過於必世夫古今刑措之日既
如此其難¶而區區空一院之獄又如此其不數聖人之
<pb:KR4d0365_WYG_012-5b>
志其遂不可¶行邪雖然由君之事則百餘年間職業之
可書曽不一再¶而君以嵗月為之有餘天下事信不可
為乎神而明之存¶乎其人此予所以初為世道感而以其
尚可為者深幸也<md:KR4d0365_SBCK_009-4b>¶嗚呼君其毋以自足哉君姓洪名松
龍嚴陵人¶
　　　龍泉縣太霄觀梓潼祠記¶
龍泉邑治左出門行數百歩有太霄老子宫焉辛酉之
春¶予登其巔四山拱趍天宇髙曠會令方營度作梓潼君
<pb:KR4d0365_WYG_012-6a>
君祠¶邀予為字曰元皇之殿既為從事六月殿成明年
令若士¶以書諗曰役之初興君實來辱為之書請卒記
之邑為吉¶上游山川清拔民秀而文天聖以來髙科鼎
鼎出有位至¶侍從以忠直自奮尚論文獻者歸焉維郴
實接壤桴鼔數¶震令初至適江上有警郴㓂益乘以譟
周旋軍旅不得以¶間事平令謂吾幸為禮義邑雖倥偬
不容不為俗化地況<md:KR4d0365_SBCK_009-5a>¶少須暇乎稽諸圖志庭廟鱗立吾
黨之士獨無所敬祀會¶賔興詔下乃進諸生謀曰今三
<pb:KR4d0365_WYG_012-6b>
嵗大比試者以文進將文¶而己乎意必有造命之神執
其予奪於形聲之表者蓋元¶皇是也士之所自為行為
上文次之神所校壹是法合此¶者陟違此者黜人謂選
舉之權屬之有司不知神之定之¶也久矣蜀山七曲神所
宅之國衣冠文物莽為風塵惟神¶元命寔始吳會英靈
赫赫將從君父所在而依之是以江¶湖以南神迹多著
此固士之所當欽崇而景仰者舍而不¶祠惟缺典是懼
議遂决予按詩曰相在爾室尚不愧於屋¶漏又曰昊天
<pb:KR4d0365_WYG_012-7a>
曰明及爾出王昊天曰旦及爾游衍夫人一<md:KR4d0365_SBCK_009-5b>¶動之㣲必
有神明焉得其情於幽隠易肆之地兹其所以¶體物而
不可遺也惟經傳統謂之神未有所指名近世貴¶進士
科士以得失為病自元皇廟食於是始有司桂籍之¶說
化書所謂九十四化變遷推移曠千百嵗雖渉於不可¶
測知然神生為忠臣孝子殁為元皇真人取士本末實
昉¶於人心義理之正明有禮樂幽有鬼神果哉其不誣
矣孟¶子曰天爵仁義忠信人爵公卿大夫古之人修其
<pb:KR4d0365_WYG_012-7b>
天爵而¶人爵從之聖賢不語怪而教人先内後外未嘗
非神之意¶神雖游於太虛而考徳問業初無戾於聖賢
之言其在祭¶法茍有以明民成教宜與祀典則神之有
祠豈緇黄之宫<md:KR4d0365_SBCK_009-6a>¶之埒邑有先民典刑大冠逢掖争志策
勵為臣止忠為子¶止孝此其内心固油然不自已而況
髙山仰止明神在前¶則其戒謹恐懼工力當倍他日拔
起諸生彬彬知名則居¶公卿大夫之位必將有仁義忠
信之人令之此舉於人才¶甚有功於方來世道非無所
<pb:KR4d0365_WYG_012-8a>
關繫豈曰以區區科目望其¶人而惠徼福於神之一顧
哉祠翼殿以廡丹堊具鐘鼓供¶器如式像設居中内而
父母婦子事親之道孝之屬也外¶而侍御僕從為臣之
道忠之屬也費錢七十萬有竒十萬¶為令俸餘裒多迄
於成觀下古曰龍頭里因其名為坊扁¶額校書郎姚君
勉筆也令方為逺者計㢘用積餘市田以<md:KR4d0365_SBCK_009-6b>¶奉祠事繼今
邑之士其受令之賜永永無斁令陳氏名昇¶三山人初
攝事繼辟今任云
<pb:KR4d0365_WYG_012-8b>
　　　文山觀大水記¶
自文山門而入道萬松下至天圖畫一江横其前行數
百¶歩盡一嶺為松江亭亭接堤二千尺盡處為障東橋
橋外¶數十歩為道體堂自堂之右循嶺而登為銀灣臨
江最髙¶處也銀灣之上有亭曰白石青崖曰六月雪有
橋曰兩峯¶之間而止焉天圖畫居其西兩峯之間居其
東東西相望¶二三里此文山濵江一直之大槩也戊辰
嵗余自禁廬罷¶歸日往來徜徉其間蓋開山至是兩年
<pb:KR4d0365_WYG_012-9a>
餘矣五月十四日<md:KR4d0365_SBCK_009-7a>¶大水報者至時館中有臨川杜伯揚
義山蕭敬夫吾里之¶士以大學試羣走京師惟孫子安
未嘗往輙呼馬戒車與¶二客疾馳觀焉而約子安後至
未至天圖畫其聲如疾風¶暴雷轟豗震蕩而不可禦臨
岸側目不得注視而隔江之¶秧畦菜隴悉為洪流矣及
松江亭亭之對為洲洲故垤然¶隆起及是僅有洲頂而
首尾俱失老松數十本及水者争¶相跛曳有偃蹇不伏
之狀至障東橋坐而面上游水從六¶月雪而下如建瓴
<pb:KR4d0365_WYG_012-9b>
千萬丈洶湧澎湃直送乎吾前異哉至¶道體堂堂前石
林立舊浮出水面如有力者一夜負去酒¶數行使人候
六月雪可進與否圍棋以待之復命曰水斷<md:KR4d0365_SBCK_009-7b>¶道遂止如
銀灣山勢囘曲水至此而旋前是立亭以據委¶折之會
乃不知一覽東西二三里而水之情狀無一可逃¶遁故
自今而言則銀灣遂為觀瀾之絶竒矣坐亭上相與¶諧
謔賦唐律一章縱其體狀期盡其氣力以庶幾其萬一¶
予曰風雨移三峽雷霆擘兩山伯揚曰雷霆真自地中
<pb:KR4d0365_WYG_012-10a>
出¶河漢莫從天上翻敬夫曰八風捲地翻雷穴萬甲從
天驟¶雪&KR0952;惟子安素不作詩聞吾三人語有會於其中
輒拍掌¶捋鬚捧腹頓足笑絶欲倒蓋有淵明之琴趣焉
倚闌踰時¶詭異卓絶之觀不可終極而漸吿晩矣乃令
車馬從後四¶人擕手徐歩而出及家而耳目眩顫手足
飛動形神不自<md:KR4d0365_SBCK_009-8a>¶寧者久之他日予讀蘭亭記見其感物
興懐一欣一戚随¶時變遷予最愛其說客曰羲之信非
曠逹者夫富貴貧賤¶屈伸得喪皆有足樂蓋於其心而
<pb:KR4d0365_WYG_012-10b>
境不與焉欣於今而㤀¶其前欣於後則㤀其今前非有
餘後非不足是故君子無¶入而不自得豈以昔而樂今
而悲而動心於俯仰之間哉¶予憮然有間自予得此山
予之所欣日新而月異不知其¶幾矣人生適意耳如今
日所遇霄壤間萬物無以易此前¶之所欣所過者化己
不可追紀予意夫後之所欣者至則¶今之所欣者又忽
焉㤀之故忽起奮筆乗興而為之記且¶諗同游者發一
噱<md:KR4d0365_SBCK_009-8b>¶
<pb:KR4d0365_WYG_012-11a>
　　　鄒文叔垂芳堂記¶
吾鄉上游有佳木連理生於鄒公長者之地不知幾何
年¶益公取以補廬陵圖誌木濵水如老蛟夭矯有騰驤
怒起¶之勢咸淳八年秋一夕大雷電以風木隨水而飛
又二年¶秋有蓮一蔕雙華出於文叔北窗下苔池中文
叔長者曽¶孫也連理表章於乾淳間鄒氏始享有其瑞
予聞長者一¶再傳皆恂恂友愛同氣並根既碩且蕃實
生來仍今文叔¶之庭二季競爽兩孫端美天將昌之其
<pb:KR4d0365_WYG_012-11b>
殆視同穎兩岐絪¶緼坱圠而未有己乎文叔喜而命予
題其堂曰垂芳夫一¶草一木之㣲比於太虛僅同毛髪
而鄂不韡韡兄弟之親<md:KR4d0365_SBCK_009-9a>¶小雅所為賦也於吾心得無感
乎予旦夕尚徘徊新堂為¶君賡棠棣之一章¶
　　　李氏族譜亭記¶
蘇老泉有族譜引又有族譜亭記引専言父祖子孫出
於¶一本不可忽㤀記則以鄉人不義不睦者為戒愚嘗
謂引¶之詞極論骨肉之所從而動其内心之愛此宜與
<pb:KR4d0365_WYG_012-12a>
賢者道¶至於記之所載其言他人戕賊之故而惟恐族
陷於不淑¶羞惡之心人皆有之則此訓又親切焉西山
李氏家於龍¶泉數百年先世有諱榖者與潁濵遊老泉
之譜引自以為¶得於面授而切意其亭記尚未及見也
今其族放蘇氏作<md:KR4d0365_SBCK_009-9b>¶族譜亭以不㤀先世潁濵之交以庻
幾老泉之意有名繼¶祖者又修復之以紹前志為予求
序予為之書而樂道其¶美夫其譜引先世既自得之以
遺其子孫今其子孫固巳¶識先世之用心矣予猶以為
<pb:KR4d0365_WYG_012-12b>
未也則吿諸繼祖嵗時聚族¶拜奠亭下更願與蘇公亭
記各各觀誦一過使為長上者¶復申吿之曰謹毋為鄉
之某人者¶
　　　蕭氏梅亭記¶
廬陵貢士蕭元亨江西帥平林公之孫贛州龍南縣丞
之¶子蚤孤有立克肖厥世於其讀書游息之暇有自得
焉乃¶作亭於屋之西偏周之以徑被徑以梅亭後有廊
有詩畫<md:KR4d0365_SBCK_009-10a>¶壁間前方池廣五尺飼魚而觀之隣墻古樹蔽
<pb:KR4d0365_WYG_012-13a>
虧映帶清¶風徐來明月時至君領客於此上下談笑客
多乃祖父舊¶遊而君樂從之稱其家兒也君名亭曰梅
而屬其客請記¶於予予昔者登平林公之門入其園臺
觀沼渚卉木竹石¶曲折靡曼登覽幽逺公緩歩徐坐杯
酒流行古君子也退¶從賛府與其次子江陵支使昂然
野鶴粲然華星南金荆¶玉應接不暇佳公子也今是園
也亭館日以完美草樹日¶以茂密元亨兄弟又從而増
大之夫髙臺曲池百嵗倐忽¶此孟嘗君之所以感慨於
<pb:KR4d0365_WYG_012-13b>
雍門周者也予於君不十年間¶俯仰三世昔也念其門
之遭今也賀斯園之幸則吿於元<md:KR4d0365_SBCK_009-10b>¶享曰天地閉塞而成
冬萬物棣通而為春方其閉塞也陰¶風觱栗寒氣贔屭
衆芳景滅萬木僵立何其㣲也及其棣¶通也木石所壓
霜露所濡土膏墳起芽甲怒長何其盛也¶天地生意無
間容息當其己閉塞之後未棣通之前於是¶而梅出焉
天地生物之心是之謂仁則夫倡天地之仁者¶蓋自梅
始今君之樂斯亭而賞斯梅也其何以哉天地莫¶不有
<pb:KR4d0365_WYG_012-14a>
初萬物莫不有初人事莫不有初人心莫不有初君¶從
其初心而充之無非仁者使梅而有知吾知其為君欣¶
然矣昔東坡記靈壁張氏園亭推本其先人之澤而拳
拳¶然望其子孫且將買田泗上以與張氏游焉予里人
辱君<md:KR4d0365_SBCK_009-11a>¶好舊矣宜其甚於坡之愛張氏也¶
　　　衡州耒陽縣進士題名記¶
衡州進士題名記設於學耒陽𨽻焉去年歴兵火浸湮
毁¶來陽宰郴江王某始與其士刻石邑庠以自為一同
<pb:KR4d0365_WYG_012-14b>
人物¶記邦人鬱林教授周君道興介予曰縣之立是碑
屬嵗大¶比將作興士氣也兾子為之記予嘉其勤不得
辭按衡進¶士姓名可考者自祥符省元鄭向而始景祐
八人俱擢第¶郡人侈為渾化時耒陽居其三嘉定郡貢
十八人來陽又¶半之間嵗往往多得士今邑人於花州
之䜟翹乎其未憗¶也雖然科第之末不足為儒者道天
下事固有大於此者<md:KR4d0365_SBCK_009-11b>¶矣衡有石鼓書院朱文公實為記
其論世俗之書進取之¶業以為志於已者所羞言至謂
<pb:KR4d0365_WYG_012-15a>
學校科舉之害不可以是¶為適然而莫之救先生所以
正人心破俗學者頎乎其至¶也前輩之流風未逺學者
之分内何限屬邑之士其得無¶所聞乎然則縣之此碑
將以紀姓名也豈曰使人歆慕誇¶羨矻矻然為務外之
歸哉夫在上有師道則在下有善人¶修於家有正學則
天子之庭有真儒此令尹與凡邑之士¶兢兢終日而不
能已者也若夫茍焉而學泛焉而仕冒焉¶而題則後人
指之曰某也若何某也若何嗚呼是可不凛¶凛乎哉<md:KR4d0365_SBCK_009-12a>¶
<pb:KR4d0365_WYG_012-15b>
　　　撫州樂安縣進士題名記¶
撫領縣五進士題名記自太平興國樂公史始以迄於
今¶班班然雖然此記諸郡者縣又各有記郡縣皆以本
人物¶之出而縣又近也樂安自紹興十八年始置縣於
時士文¶富義豐頭角嶄出志氣凛然蓋文物之發越久
矣三嵗大¶比由是而計偕者始而二三人繼而四五六
七人擢奉常¶第者始而一人繼而二三人斯盛矣而記
未立闕也予同¶年新贛州教授何君時以書來京師曰
<pb:KR4d0365_WYG_012-16a>
薦於鄉而仕於國¶皆士之逹也追其己往之不及記待
其方來之不勝記將¶託諸石以詔不朽願假之一言辭
不獲按圖志縣始創實<md:KR4d0365_SBCK_009-12b>¶割崇仁三鄉與吉之永豐一鄉
斯土也蓋文明之會也山¶川之英扶輿清淑之所藏是
故名世出於其間歐陽子之¶於永豐文恭羅公之於崇
仁是其人也今縣東跨西并收¶拾竒山水以為一國風
氣磅礴且百年於此斯文之運䆮¶以張王此豈偶然之
故邪雖然二君子所長非科第也有¶大焉者矣登斯記
<pb:KR4d0365_WYG_012-16b>
也髙山仰止景行行止當何如哉當何如¶哉¶
　　　瑞州三賢堂記¶
瑞有三賢祠堂三賢余襄公蘇文定公楊文節公祠堂
舊¶在水南闤闠景定庚午燬於兵前守嚴陵方君逢辰
遷之<md:KR4d0365_SBCK_009-13a>¶稍西垂成而去某為君代相遇於上饒君語及斯
堂曰瑞¶人之敬三賢也如生二年無所於祠意閔閔焉
予是以亟¶新之也然塗塈未畢像設未備子其成之成
則為之記某¶至郡既敬奉君之教遂率諸生行釋菜禮
<pb:KR4d0365_WYG_012-17a>
而君書三至諗¶記之成某不得辭夫瑞為郡號江西道
院然在汴京盛時¶為逺小故余蘇二公皆以謫至淳熙
間郡去今行在所為¶近而楊公江西人雖自蓬監出守
殊不薄淮陽也地一而¶時不同又守郡者與他謫異然
瑞人矜而相語聚曰吾郡¶以三賢重余公坐黨范文正
蘇公坐救其兄東坡先生後¶又以執政坐元祐黨楊公
坐争張魏公配饗事使此三賢<md:KR4d0365_SBCK_009-13b>¶者皆無所坐安得辱臨
吾土噫甚矣瑞人之好是懿徳也¶然三賢所養猶有可
<pb:KR4d0365_WYG_012-17b>
得而竊窺者乎范公忤吕丞相而去¶也未幾復用前日
寅縁被斥者以次召還襄公自瑞徙秦¶乃獨請嶺南便
郡以歸愈去愈逺豈非所謂同其退不同¶其進者耶蘇
公世味素薄其記東軒謂顔氏簞瓢之樂不¶可庻幾而
日與郡家收錙銖之利曽不以為屈辱異時再¶謫三徙
之餘退老潁濵杜門却掃不怨不尤使人之意也¶消若
楊公則肆意吟哦筆墨淋漓在郡自為一集與疇昔¶道
山羣賢文字之樂無以異也若三賢者豈以擯斥疎逺
<pb:KR4d0365_WYG_012-18a>
累其心哉夫擯斥疎逺不以累其心者其流或至於翛
然<md:KR4d0365_SBCK_009-14a>¶逺舉超世遺俗而三賢又不然余公用於慶厯蘇公
用於¶元祐蹇蹇匪躬皆在困躓流落之後楊公當權姦
用事屢¶召不起報國丹心竟以憂死凛然古人尸諫之
風嗚呼此¶其所以為三賢歟由前言之吾知在瑞之時
樂天安土由¶後言之吾知在瑞之時乃心㒺不在王室
嗚呼此其所以¶為三賢歟詩曰髙山仰止景行行止太
史公曰雖為之執¶鞭所忻慕焉瑞人之敬三賢也又於
<pb:KR4d0365_WYG_012-18b>
此思之當有以稱方¶君所為欲記斯堂之意某於先正
無能為役¶
　　　建昌軍青雲莊記¶
大農簿趙侯守旴之明年建青雲莊成侯旦夕受代行
矣<md:KR4d0365_SBCK_009-14b>¶移書請記於廬陵文某曰大江以西搢紳衣冠旴為
盛旴¶賔興薦士三十七江山竒氣發天地之藏未艾也
郡有庫¶邑有莊皆以貢士名賦鹿鳴與計偕者僕馬道
路而無虞¶矣則後自念士方奏名待對皇帝王伯之規
<pb:KR4d0365_WYG_012-19a>
模造端發軔¶如火始然奈何以旅𤨏𤨏病寒畯乎會南
豐有寺曰安禪¶燬於冦田若干無所於屬於是復其租
稅為屋四楹廼積¶廼倉於寺之廢址命曰青雲莊錢榖
有司三嵗一會几旴¶之試御前者贐各有差所為厚士
於方來蓋庶幾焉其復¶於侯曰自異學興緇黄之宫遍
天下其徒蠶食阡陌相望¶有志之士嘗欲磨以嵗月聽
其消亡士大夫蔽於福田利<md:KR4d0365_SBCK_009-15a>¶益之私非惟無救於弊更
張大之侯也炳然大觀右儒而左¶釋制其膏腴移彼予
<pb:KR4d0365_WYG_012-19b>
此正合前賢建置可謂執徳而不囘¶者矣孟子曰我善
養吾浩然之氣夫浩然者際天地而常¶存不假外物而
為消長士豈以侯為凂己哉詩云菁菁者¶莪在彼中陵
既見君子錫我百朋釋者曰古者貨具五貝¶為朋百朋
得禄多也小雅之序菁菁者美其育材變小雅¶之次菁
莪者傷其廢禮以君師在上取其長育人材者禮¶如何
其廢之矧諸侯奉天子命守土有國士賢者能者悉¶上
送春官勸駕續食固其所也侯推廣國家樂育之意知
<pb:KR4d0365_WYG_012-20a>
盡禮而巳與之者非以為恩受之者豈以為不屑哉莊
生<md:KR4d0365_SBCK_009-15b>¶論鵬搏扶揺而上者九萬里風斯在下本放曠者寓
言自¶隋唐以來世人尊異科第若青雲者放之而為之
辭古之¶人其身益髙其心益危人以為瞻望不可企及
乃其憂責¶之始士之於一旦豈真以發身為汗漫乎哉
易之象雲上¶於天需君子以飲食宴樂士待對時也雲
雷屯君子以經¶綸士澤物時也侯誠有望於人物有意
於世道有以為需¶之飲食侯事也無以為屯之經綸士
<pb:KR4d0365_WYG_012-20b>
責也侯不負士士亦¶不負侯是為不負所學不負天子
侯名孟藡董莊事者前¶通判臨江軍曽君積新袁州萬
載縣主學徐君應午貢士¶庫名存而實湮以白金二十
鎰補其籍改庫為田以利久<md:KR4d0365_SBCK_009-16a>¶逺其出内則𨽻是云¶
　　　贑州重修清獻趙公祠堂記¶
郡所在祠先賢之為守者守得祠以遺愛然而百世之
下¶君子之澤有存焉者寡矣而聞其風為之興起尸而
祝之¶不謀同辭識者於是上下世道而觀其大節焉故
<pb:KR4d0365_WYG_012-21a>
㕘知政¶事贈太子少師清獻趙公抃厯事仁宗英宗神
宗以忠亮¶純直為時名臣公嘗治䖍治益治杭治越其
政本之以清¶淡行之以簡易寬不為弛嚴不為殘使在
漢氏課功第能¶當不在循吏下抑公所為大過人者不
寜惟是當王安石¶變更祖宗法海内騷動廷臣唯諾趍
走莫敢後公獨與司<md:KR4d0365_SBCK_009-16b>¶馬文正光范忠文鎮言質肅介介頟
頟争論不少假借至上¶疏言財利於事為輕民心得失
為重不罷青苖使者非宗¶社之福公卒去位小人相繼
<pb:KR4d0365_WYG_012-21b>
用事濁亂天經蘖牙禍根荆¶舒之罪穢汙簡冊如有一
个臣斷斷猗無他技中原遺老¶炳然元龜天下後世感
憤追想猶凛凛有生氣嗚呼此其¶所調大節關係於世
道治亂升降而不可誣也咸淳六年¶知贑州大宗丞番
昜李侯雷應以公嘗辱為是邦始至訪¶公祠所在郡治
故有祠與濓溪並自濓溪移祀於學前守¶陳公宗禮始
建公廟於城之東偏嵗時妥侑習為故常屋¶敝且壓神
不顧享侯慨然曰是不可憚改會嵗豐人和庭<md:KR4d0365_SBCK_009-17a>¶無徴發
<pb:KR4d0365_WYG_012-22a>
於是棟楹欄檻之腐敗撓折者瓴甓丹雘之踈漏¶漶漫
者神位祭器之缺失不如禮者所費節約一日新美¶又
更為之門俯臨大衢非徒侈觀使過者敬恭焉明年夏¶
五落成侯時己除湘南刑獄使者將行走書屬某記之
某¶惟吏道茍且逐末㤀本久矣侯之先公忠清有風裁
於世¶侯得之見聞獨能尊事文獻景行先哲風示邦人
以繹教思¶其淵源有自來哉清獻距今二百餘年贑石
公所鑿也章¶貢臺公所創也公之事逺矣而其山川猶
<pb:KR4d0365_WYG_012-22b>
有衣被其餘者¶贑人之思之曰公生而徳澤在吾土公
之賜也公死而典¶刑在吾土公之賜也嗚呼公之在熙
寧也當時小人號為<md:KR4d0365_SBCK_009-17b>¶得志富貴澌盡終歸無有贑何地
也而公祠在焉後公而¶為贛者相望亦豈無可以繫去
思者而公之祠巋然靈光¶何其懿也嗚呼士大夫之於
當世其大節可不謹哉可不¶謹哉¶
　　　贛州重修嘉濟廟記¶
今天子咸淳六禩大宗丞權侍左郎官李雷應被㫖知
<pb:KR4d0365_WYG_012-23a>
贑¶州贑地大而俗囂山寬而田狹俗囂故易以譟田狹
故易¶以饑侯未至以為難將至以為憂廼七月下車膏
雨霈流¶嘉氣坌集民聲大和四郊以寧侯恱莫喻所從
來也百姓¶歌之曰我土渢渢黍稷芃芃孰啓我侯我神
之功我氓蚩<md:KR4d0365_SBCK_009-18a>¶蚩牛犢熙熙孰相我侯我神之威侯驚召
父老進而問故¶曰是何神也父老相率告於庭曰州之
東有廟曰嘉濟自¶秦漢以來血食至今我民司命匪神
其孰尸之侯憮然曰¶我何以得此於神哉抑神實徳我
<pb:KR4d0365_WYG_012-23b>
我其有不致力於神廼¶肅籩豆乃潔牲牷晨起詣廟以
謝以祈既竣事周視庭宇¶不遑於寧始建議營度刋木
於厓浮竹於津厥材既堅厥¶工惟時植圮支仆撤去庳
陋傭力奔走咸勸於事堂皇言¶言廊廡嚴嚴有門秩然
有亭翼然於是神位具宜廟制大¶備王公皇皇衮冕裳
衣祠既畢則以其餘修道逵以便來¶游者葺三浮梁以
便絶江者錢竒二百萬粟竒二百碩悉<md:KR4d0365_SBCK_009-18b>¶出侯所節縮故
役成而人不知明年四月侯除荆湖南路¶提㸃刑獄未
<pb:KR4d0365_WYG_012-24a>
行粟米在市蠶麥滿野雞犬相聞逹於嶺表¶訖侯去視
始至如一日焉百姓復歌之曰奕奕廟貌我侯¶新之侯
為我民匪神是私田有稻粱野無干戈㣲侯之賜¶胡以
室家避舞僊僊伐鼓淵淵何以報侯萬有千年予時¶卧
山中州從事具本末來屬予書其事予按祭法能禦大¶
菑則祀之能捍大患則祀之神之為靈昭昭矣謹敘次
下¶方納諸廟門為記¶
　　　贑州興國縣安湖書院記
<pb:KR4d0365_WYG_012-24b>
贑興國縣夫子廟在治之北門縣六鄉其五鄉之人來
游<md:KR4d0365_SBCK_009-19a>¶來歌被服儒雅東二百里曰衣錦鄉其民生長斗絶
險塞¶或為龍蛇瀆於邦經有司黽勉以惠文從事咸淳
八年宣¶教郎臨川何時來為宰憫然曰使人不可化則
性命之道¶熄矣顧邑校曠越不克施廼夏四月即其地
得山水之勝¶議建書堂以風來學召其豪長率勵執事
堂庭畢設講肄¶有位彚試館下録為生員凡二十八人又
拔其望四人為¶之長冬十月令率諸生以牲幣薦於先
<pb:KR4d0365_WYG_012-25a>
聖先師樽俎旗章¶等威孔嚴環視愕眙屏息胥抃黧老
婦子轉相傳呼然後¶翕然以儒者為重令曰吾教可行
矣載命胥正秩其比伍¶家使有塾人使有師如黨庠術
序之意置進學日記令躬<md:KR4d0365_SBCK_009-19b>¶課其凡督以無怠又上諸府
改其鄉曰儒學植之風聲於¶是山長谷荒人是用勸咸
願進嚮文事率由訓程傳曰天¶地之道浸言化以漸也
風俗之積幾千百年而令一朝變¶之固若是速歟共惟
國家五星聚奎實開文明皇祖制詔¶天下州縣立學所
<pb:KR4d0365_WYG_012-25b>
在表章儒先復創書院三代以下斯文¶彬彬焉先民有
言地氣自北而南粤從衣冠正朔啓我吳¶會自江以南
悉為鄒魯今也遐荒陋僻沐浴教恩如狂得¶瘳如迷得
呼王澤之滲漉日深地氣之推移日至此豈偶¶然之故
哉予於令為同年進士適守是州令奉天子明訓¶以字
民為職能廣學愛宣徳化是為不辱威命將上其事<md:KR4d0365_SBCK_009-20a>¶於
朝復諗之諸生曰昔有文翁興學於蜀受業博士時則¶
張叔學官弟子畏而懐之彼何人哉叔兮叔兮又進諸
<pb:KR4d0365_WYG_012-26a>
生¶之長諗之曰昔有文公設教於潮潮人趙徳以士見
招維¶文與行倡於齊民其則不逺徳哉若人諸生拱而
前曰某¶等幸生明世惟師帥不鄙夷之俾獲有聞雖不
敏敢不受¶教請刻諸石以詔百世書院之制前為燕居
直以杏壇旁¶為堂左先賢祠祠後為直舍繚齋以廡不
侈不隘臨溪為¶之門堂名絜矩齋名篤志求敏明辨主
善率性成徳其門¶總曰安湖書院某山中所題云¶
　　　道林寺衍六堂記<md:KR4d0365_SBCK_009-20b>¶
<pb:KR4d0365_WYG_012-26b>
余行部長沙道湘西登道林寺舊有四絶堂指沈傳師
裴¶休筆札宋之問杜甫篇章也堂之顔吾鄉益國周公
書之¶至是百二十年公又有記述蔣之竒語之竒取歐
陽詢書¶韓愈詩而黜裴宋公獨合古今異同有衍四為
六之說人¶之意度相逺如此僧志茂以屋壓字漫夀公
字於石取公¶之意易名衍六將掲於新堂士嘉其有二
善焉補唐賢故¶事寳乾淳遺墨非俗衲所為為之嘉嘆
而記其後
<pb:KR4d0365_WYG_012-27a>
　　　五色賦記¶
孟春之二十五日發舟石皷越三日過衡山宰趙孟傃
送¶縣志遺逸門一段云冦豹與謝觀同在唐崔裔孫門
下以<md:KR4d0365_SBCK_009-21a>¶文藻知名豹謂觀曰君白賦有何佳語對曰曉入
梁王之¶苑雪滿羣山夜登庾亮之樓月明千里觀謂豹
曰君胡不¶作赤賦豹曰田單破燕之日火燎于原武王
伐紂之年血¶流漂杵前輩游戲文字足以解人頤如此
客曰更倣之作¶黒賦如何予應聲曰孫臏䘖枚之際半
<pb:KR4d0365_WYG_012-27b>
夜失踪逹磨面壁¶以來九年閉目客絶倒予曰君盍賦
黄賦青如何一客云¶杜甫柴門之外雨漲春流衛青塞
馬之前沙含夕照又一¶客云帝子之望巫陽逺山過雨
王孫之别南浦芳草連天¶曰黄曰青不於其蹟而於其
神亦一時興致所到因反觀¶冦謝前作惟月明千里得
白之神曰雪曰火曰血皆不免<md:KR4d0365_SBCK_009-21b>¶着迹且漂杵是武王一
處事燎原與田單不相干一客改¶之曰堯時十日並出
爍石流金秦宫三月延燒照天燭地¶一客又曰夜登庾
<pb:KR4d0365_WYG_012-28a>
亮之樓月明千里如何對或對曰秋泊¶袁宏之渚水浸
一天予謂前作已是劣劇後來者又進乎¶滑稽矣因次
第其髙下赤豪雄第一黒深妙第二黄神俊¶第三白脫
灑第四青風韻第五或以黒為冠予亦莫知其¶定因記
之以諗觀者¶
　　　衡州上元記¶
嵗正月十五衡州張燈火合樂宴憲若倉於庭州之士
女¶傾城來觀或累數舍竭蹷而至凡公府供張所在聽
<pb:KR4d0365_WYG_012-28b>
其往<md:KR4d0365_SBCK_009-22a>¶來一無所禁蓋習俗然也咸淳十年吏部宋侯主
是州予¶適忝陳臬事常平以王事詣長沙會改除於是
侯與予為¶客主禮是晩予從城南竟城東夾道觀者如
堵入州從者¶殆不得行既就席左右楹及階階及門駢
肩累足&KR0766;&KR0766;如¶魚頭其聲如風雨潮汐咫尺音吐不相
辨侑者集三面之¶人趨而前執事幾不可曲折酒五行
升車詣東㕔㕔之後¶稍偏為燕坐俎豆設焉主人既肅
賔車不得御乃歩入燕¶坐之次至則兒童婦女雜襲而
<pb:KR4d0365_WYG_012-29a>
争先男子冠以上往往引去¶及獻酬州民為百戲之舞
擊皷吹笛斕斑而前或家倛焉¶極其俚野以為樂游者
益自外至不可復次序婦女有老<md:KR4d0365_SBCK_009-22b>¶而秃者有羸無齒者
有傴僂而相擕者冠者髽者有盛塗¶澤者有無飾者有
擕兒者有負在手者有任在肩者或哺¶乳者有睡者有
睡且蘇者有啼者有啼不止者有為兒弁¶髦者有為總
角者有解后敘契濶者有自相笑語者有甲¶笑乙者有
傾堂笑者有無所覩隨人笑者跛者倚者走者¶趍者相
<pb:KR4d0365_WYG_012-29b>
牽者相扶擎者以力相拒觸者有醉者有勌者咳¶者唾
者𡁲者欠伸者汗且扇者有正簮珥者有整冠者有¶理
裳結襪者有履閾者有倚屏者有攀檻者有執燭跂惟¶
恐墮者有酒半去者有方來者有至席徹者兒童有各
隨¶其親且長者有無所隨而自至者立者半坐於地者
有半<md:KR4d0365_SBCK_009-23a>¶坐杌下者有環客主者有坐復立者有立復坐者
視婦女¶之數多寡相當蓋自數月之孩以至七八十之
老靡不有¶焉其望於燕坐之門外趑趣而不及近者又
<pb:KR4d0365_WYG_012-30a>
不知其幾千¶計也當是時舞者如儺之奔狂之呼不知
其䙝也觀者如¶立通都大衢與俳優上下不知其肆也
予與侯頽然其間¶如為家人之長坐於堂而驕兒騃女
充斥其間不知其偪¶也予起而舉酒祝侯曰以平易近
民而民近之豈弟父母¶侯之謂矣侯釂且執爵前曰惟
使者使民不寃無湮鬱其¶和我是以大有民予避且謝
則復諸侯曰使時和嵗豐日¶星明概舉海内得以安其
生而樂其時衡與賜焉維天子<md:KR4d0365_SBCK_009-23b>¶之功臣等何力之有侯
<pb:KR4d0365_WYG_012-30b>
拱而立侯蜀人也因與予言益州¶承平時元夕宴遊其
風流所親見盖出於祖宗徳澤天地¶涵育之久而今不可
復得矣予愍然私念之開慶景定間¶衡以中州不得免
於難今城郭室廬公私文物猶草創綿¶蕝云爾然以幾
世幾年所為郡而十數年間卒然修復得¶其大體非國
家忠厚積累於民力愛養有素豈望如今所¶成立哉蜀
自秦以來更千餘年無大兵革至於本朝侈繁¶鉅麗遂
甲於天下不幸蕩析若鬼神之忌盈者今衡之民¶務本
<pb:KR4d0365_WYG_012-31a>
而勤力嵗時一觀游之外衣食其耕桑儉而不泰風¶氣
淳厚猶南方建徳之國其將進而未已者乎予為親<md:KR4d0365_SBCK_009-24a>¶懐
歸得郡且行侯選表於朝有日矣惟一時民物之槩得¶
於目擊相與嗟嘆濶絶而欣喜不厭於心者不當無所
紀¶具懼夫可愛可愕之狀俯仰蹉跌忽不可以復追也
燕之¶明日亟奮筆記之以庶幾觀風之意且使後來者
於侯政¶有考焉侯名遇今居延平¶
　　　雷州十賢堂記
<pb:KR4d0365_WYG_012-31b>
國朝自天禧乾興迄建炎紹興百五十年間君子小人
消¶長之故凡三大節目於雷州無不與焉按雷志丞相
宼公¶準以司户至丁謂以崖州司户至紹聖後端明翰
林學士¶蘇公軾正言任公伯雨以渡海至門下侍郎蘇
公轍以散<md:KR4d0365_SBCK_009-24b>¶官至蘇門下正字秦公觀至樞密王公巖叟
雖未嘗至而¶追授别駕猶至也未幾章惇亦至其後丞
相李公綱丞相¶趙公鼎參政李公光樞密院編修官胡
公銓皆由是之瓊¶之萬之儋之崖正邪一勝一負世道
<pb:KR4d0365_WYG_012-32a>
與之為軒輊雷視中¶州為逺且小而世道之會乃於是
觀焉我度皇之九年詔¶大府寺簿虞侯應龍知雷州侯
雍公曽孫有文學凡登朝¶必與史事諸所衮鉞得春秋
大㫖植之風聲尚有典刑其¶至雷也考圖諜訪耆老顧
瞻山川惄如有懐乃黜丁氏章¶氏自萊公以至澹菴凡
十賢為祠於西湖之上使海邦興起¶前聞一朝皂白知
所以勸敬賢如師疾惡如仇侯所為豈<md:KR4d0365_SBCK_009-25a>¶刀筆細故哉嗟
乎雷何地也諸賢冠冕於此儼然而威自¶太守諸生以
<pb:KR4d0365_WYG_012-32b>
下敬共登降制幣薦奠如先聖先師人有常¶言惟是風
馬牛不相及也諸賢何以得此於南海南海何¶以得此
於諸賢乎哉我祖宗待士大夫忠厚而有禮稽諸¶司敗
嶺海則止此事上配帝王非漢唐所及雖施之姦囘¶容
有傷惠而賢者失路靡不獲全祈天永命萬有斯年噫¶
嘻盛徳事也祠經始於十年九月十月吉日落成侯謂
予¶同館走書數千里至贑屬予記予不敏敘其凡復為
迎送¶神辭使祀則歌之辭曰　颷風起兮雲黄萬里兮
<pb:KR4d0365_WYG_012-33a>
故鄉桃¶茢兮祓不祥何懐乎斯宇兮惟獨有此衆芳海
可竭兮神<md:KR4d0365_SBCK_009-25b>¶不可㤀五嶽為質兮三辰為光保我有國兮
萬年其昌¶
　　　雷州重建譙樓記¶
凡並海而為州皆有&KR0275;風而雷為甚中州多山地氣固
密¶城郭公府茍非水火兵革之難雖累數千百年存焉
可也¶南方嵗有&KR0275;風拔大木蜚大屋以為常矧雷三面
際海當¶風之衝豈獨城樓難哉太史氏虞侯應龍來為
<pb:KR4d0365_WYG_012-33b>
守是為咸¶淳十年六月十有二日夜半&KR0275;風作厥明視
譙壓而城壊¶方風之來也其暈如虹有蜃氣如樓臺及
其歘霍凌轢訇¶哮撞搪其聲不可名狀侯曰斯樓郡以
晝夜者非大且壯¶無以支永久乃筏鉅材鳩工並興設
為巍峩下臨鯨波予<md:KR4d0365_SBCK_009-26a>¶聞而憮然曰天下猶海也世變猶
風也昔人有言大厦非¶一木可支又曰震風凌雨而後
知厦屋之帡幪也侯所建¶立有安天下之道焉侯之為
雷也寛而有制嚴不為暴始¶至蒐軍明律戮澤中為龍
<pb:KR4d0365_WYG_012-34a>
蛇者獄有三年淹破其貨内者¶覈丁籍實民賦老壯以
時富貧有經又為之表賢哲興學¶校開其倫常示人有
恥陶為清淳訟是用希凡此皆侯所¶為反風徙鱷之本
也天子神聖文武克有天命祝融受職¶海若順令侯為
政知所本价人維藩式是南邦城樓云乎¶哉¶
　
　
　
<pb:KR4d0365_WYG_012-34b>
　
　
　
　
　
　
　
　文山集巻十二

<pb:KR4d0365_WYG_013-1a>
欽定四庫全書
　文山集巻十三
　　　　　　　　　　　　宋　文天祥　撰
　　序<md:KR4d0365_SBCK_009-26b>¶　　　孫容菴甲藁序¶
容菴孫先生早以文學自負授徒里中門下受業者常
數¶十晩與世不偶發其情性於詩今其家集甲乙丙彚
為三¶帙當先生無恙時乙官湖王公介為序丙今念齋
<pb:KR4d0365_WYG_013-1b>
陳公彬¶筆也獨甲篇首無所屬太史公將以自序云爾
不幸未就¶賫志以殁後二十二年先生之子演之孫應
角出其本命¶予序以補其遺先生之為詩縱横變化千
態萬狀前二公¶模寫極矣後生小子於前輩畦徑不能
窺也獨嘗往來容¶菴知先生所以為詩者今夫山一巻
石之多及其廣大草¶木生之禽獸居之寳藏興焉今夫
水一勺之多及其不測黿<md:KR4d0365_SBCK_009-27a>¶鼉蛟龍魚鱉生焉貨財殖焉
天下之竒觀莫具於山水山¶水非有情者莫之為而為
<pb:KR4d0365_WYG_013-2a>
何哉傳曰山藪藏疾江海納汙¶則其所容者衆也先生
之菴介於闤闠敞二尋髙為楹不¶踰丈求其領畧江山
收拾風月則亦無有乎爾然先生讀¶書白首不輟皇王
帝覇之迹聖經賢傳之遺下至百家九¶流閭閻委巷人
情物理纎悉委曲先生旁搜逺紹蓋朝斯¶夕斯焉是百
世之上六合之外無能出於尋丈之間也以¶一室容一
身以一心容萬象所為容如此此詩之所以為¶詩也先
生名光庭字懋(闕/)居廬陵富川以詩書世家今其子¶惟
<pb:KR4d0365_WYG_013-2b>
終放情哦諷為詩門再世眷屬其孫懋於文學方翹翹<md:KR4d0365_SBCK_009-27b>¶自厲發矢於持滿流波於既溢以卒先生為詩之志詩
之¶道其昌矣乎予里人也知先生為詩之故與其所以積
累¶繼述者因發之以補二序之未及云¶
　　　危恕齋論序¶
近世有驪塘巽齋二危論行於世予讀其文庶幾前輩
之¶彷彿者矣吾州恕齋危先生其所為論積成帙學者
争傳¶為矜式先生學為桑梓之宗行為章甫逄掖之望
<pb:KR4d0365_WYG_013-3a>
放而為¶文所謂仁義之人其言藹如臨川廬陵之危是
或一道也¶抑二危以此决科發身而先生不偶於埸屋
以死則所遇¶之足悲也雖然遇不遇無足計也於其人
而已然則學恕<md:KR4d0365_SBCK_009-28a>¶齋為文尚從其人求之¶
　　　金匱歌序¶
金匱歌者鄉前輩王君良叔之秘醫方也初良叔以儒
者¶涉獵醫書不欲以一家名一日遇病數十輩同一証
醫者¶曰此証陰也其用某藥無疑數人者駢死醫者猶
<pb:KR4d0365_WYG_013-3b>
不變良¶叔曰是証其必他有以合少更之遂服陽証藥
自是皆更¶生焉良叔寃前者之死也遂發念取諸醫書
研精探索如¶其為學然久之無不通貫辨証察脉造神
入妙如庖丁解¶牛傴僂承蜩因自撰為方劑括為詩歌
草紙蠅字連帙累¶牘以遺其後人曰吾平生精神盡在
此矣其子季浩以是<md:KR4d0365_SBCK_009-28b>¶為名醫其子庭舉蚤刻志文學中
年始取其所藏讀之今¶醫遂多竒中一日出是編予然
後知庭舉父子之有名於¶人其源委蓋有所自來矣天
<pb:KR4d0365_WYG_013-4a>
下豈有無本之學哉世道不¶淑清淳之時少乖戾之時
多人有形氣之私不能免於疾¶世無和扁寄命於嘗試
之醫斯人無辜同於巖墻桎梏之¶歸者何可勝數齊髙
疆曰三折肱知為良醫楚辭曰九折¶臂而成醫言屢嘗
而後知也曲禮曰醫不三世不服其藥¶言嘗之久而後
可信也人命非細事言醫者類致謹如此¶然則良叔齊
楚人所云醫也若庭舉承三世之澤其得不¶謂之善醫
矣乎予因謂廷舉曰凡物之精造物者秘之幸<md:KR4d0365_SBCK_009-29a>¶而得之
<pb:KR4d0365_WYG_013-4b>
者不敢輕然其久未有不發周公金縢之匱兄弟¶之秘
情也至成王時而發藝祖金匱之誓母子之秘言也¶至
太宗時而發君所謂金匱歌者雖一家小道然祖宗之¶
藏本以為家傳世守之寳其為秘一也子之發之也以
其¶時考之則可矣庭舉曰大哉斯言予祖之澤百世可
以及¶人予為子孫不能彰悼先志恐久遂沈泯上貽先
人羞敢¶不承教以廣之於人予嘉庭舉之用心因為序
其本末如¶此良叔諱朝弼季浩諱淵庭舉名槐云
<pb:KR4d0365_WYG_013-5a>
　　　張宗甫木雞集序¶
三百五篇優柔而篤厚選出焉故極其平易而極不易
學<md:KR4d0365_SBCK_009-29b>¶予嘗讀詩以選求之如曰駕言陟崔嵬我馬何虺隤
我姑¶酌金罍維以不永懐如曰自子之東方我首如飛
蓬豈無¶膏與沐為誰作春容詩非選也而詩未嘗不選
以此見選¶實出於詩特從魏而下多作五言耳故嘗謂學
選而以選¶為法則選為吾祖宗以詩求選則吾視選為
兄弟之國予¶言之而莫予信也一日吉水張彊宗甫以
<pb:KR4d0365_WYG_013-5b>
木雞集示予何¶其酷似選也從宗甫道予素宗甫欣然
便有平視曹劉沈¶謝意思三百五篇家有其書子歸而
求之所謂吾道東矣¶
　　　趙維城洗寃録序¶
漢法殺人者死我國家式敬由獄尤於人命重致意焉
情<md:KR4d0365_SBCK_009-30a>¶法輕重相去一毛轉移蔽欺其謬千里吾儒坐論書
史志¶其大者固自以司空城旦之書柱後惠文之學為
不必講¶不必講可也而一日臨事懵然受成其為誤不
<pb:KR4d0365_WYG_013-6a>
少愛人利¶物之心謂之何哉近世宋氏洗寃録於檢覆
為甚備宋氏¶多所敭厯蓋履之而後知吾邦趙君與揲
甫階一命而能¶有志乎民反覆駁難推究其極於宋氏
有羽翼之功矣使¶君自此有中外之迹日増月益豈曰
小補之哉書曰獄貨¶非寳惟府辜功又曰無或私家於
獄之兩辭祥刑之本也¶讀趙君此編而於書再三焉雖
不中不逺矣¶
　　　龔知縣帥正録序<md:KR4d0365_SBCK_009-30b>¶
<pb:KR4d0365_WYG_013-6b>
訟九五曰尚中正下四爻竟至於不訟子曰子帥以正
孰¶敢不正惟上九一爻犯終凶至錫帶三禠豈帥之者
之罪¶哉居卦之終為險健之極兾其矯揉非百倍其力
有所不¶能兹易所以為憂患之書也龔君子輝宰廬陵
其聽訟¶必据經守法不肯少委折以二民聽凡斷筆備
書之冊踰¶年幾三帙名曰帥正録大哉君之用心乎廬
陵訟最繁自¶君視事日以銷殺從所帥也然猶不免於
有録而録不免¶於再且三風俗所積其囂也久矣夫豈
<pb:KR4d0365_WYG_013-7a>
一朝一夕之故縣¶古諸侯也使君私其土子其人教化
之入人也深則是録¶可以無作今之縣三年一替君之
所試曽幾何時讀是録<md:KR4d0365_SBCK_009-31a>¶也庶幾朞月而可者矣子路問
政子曰先之勞之請益曰¶無倦君而以無倦行之是録
也固筌蹄之粗也歟君名日¶昇豫章人¶
　　　蕭燾夫采若集序¶
選詩以十九首為正體晉宋間詩雖通曰選而藻麗之
習¶蓋日以新陸士衡集有擬十九首是晉人已以十九
<pb:KR4d0365_WYG_013-7b>
首為¶不可及十九首竟不知何人作也後江文通作三
十詩¶擬晉宋諸公則十九首邈乎其愈逺矣予友雲屋
蕭君燾¶夫五年前善作李長吉體後又學陶自從予游
又學選今¶則駸駸顔謝間風致惟十九首悠逺慷慨一
唱三歎而有<md:KR4d0365_SBCK_009-31b>¶遺音更數年雲屋進又未可量也十九首
上有風雅頌四¶詩俟予山居既成俯仰温故又將與君
細評之¶
　　　羅主簿一鶚詩序
<pb:KR4d0365_WYG_013-8a>
詩所以發性情之和也性情未發詩為無聲性情既發
詩¶為有聲閟於無聲詩之精宣於有聲詩之迹前之二
謝後¶之二蘇其詩瓌偉卓犖今世所膾炙然此句之韻
之者耳¶夢草池塘精神相付屬對床風雨意思相怡愉
傳曰立見¶其參於前在輿見其倚於衡謝有焉樂則生
生則惡可已¶蘇有焉東溪君嗜詩叔曰北谷而雲谷又
其弟鶴鳴子和¶塤龡箎應天和流動雍和一堂所謂無
聲之詩也噫謝之<md:KR4d0365_SBCK_009-32a>¶樂不能兼蘇蘇之樂不能兼謝東溪
<pb:KR4d0365_WYG_013-8b>
君合蘇謝而一之其¶樂庸有既乎若夫君所以句之韻
之者予非能詩又焉能¶評其歸問之二谷¶
　　　新淦曽季輔杜詩句外序¶
杜詩舊本病於篇章之雜出諸家註釋人為異同淦北
山¶子曽季輔平生嗜好於少陵最篤編其詩倣文選體
歌行¶律絶各為一門而紛紛註釋自以意為去取意之
所合列¶於本文下方如東萊詩紀例而總目之曰少陵
句外予受¶而讀其凡蓋甚愛之既録其副則復慨然曰
<pb:KR4d0365_WYG_013-9a>
世人為書務¶出新說以不蹈襲為髙然天下之能言衆
矣出乎千載之<md:KR4d0365_SBCK_009-32b>¶上生乎百世之下至理則止矣虛其心
以觀天下之善凡¶為吾用皆吾物也是意也東萊意也
而北山子得之觀舞¶劔而悟字法因解牛而知養生予
也受教於北山子矣¶
　　　忠孝提綱序¶
江流滔滔日夜無聲水之常也至於石觸之鳴風激之
為¶波則水之所遭拂乎常矣為臣忠為子孝出於夫人
<pb:KR4d0365_WYG_013-9b>
之内¶心有不待學而知勉而行者古之人都俞吁咈定
省温凊¶行乎忠孝之實而不必以名知於人此人道之
自然也若¶夫處時之變遭事之不幸始有不得已而忠
孝之名歸焉¶則亦有可憫者矣帚齋郭君某有感於忠
孝之事既取古<md:KR4d0365_SBCK_009-33a>¶人之大節臚分而為之書又裒皇朝事
為後巻君之用心¶所謂先立其大者吾讀其書蓋世變
存焉非徒纂集之末¶而已抑有願與君講者率土之濵
莫非王臣守孰為大守¶身為大士君子之於天下固不
<pb:KR4d0365_WYG_013-10a>
必食君之禄而後為忠親¶存而後為孝也語曰仁以為
己任死而後己義理之責庸¶有既乎君更以是推廣其
說使人人知忠孝之為切已事¶常也由其道變也不失
其節則於世教豈曰小補之哉¶
　　　八韻關鍵序¶
八韻關鍵者義山朱君時叟所編賦則也魏晉以來詩
猶¶近於三百五篇至唐法始精晚唐之後條貫愈密而
詩愈<md:KR4d0365_SBCK_009-33b>¶漓矣賦亦六藝中之一觀雅頌大約可考騷辨作
<pb:KR4d0365_WYG_013-10b>
而體已¶變風氣愈降賦亦愈下由今視乾淳以為古由
乾淳視金¶在鎔有物混成等作又為古矧長楊子虛而
上胡可復見¶然國家以文取人亦隨時為髙下雖有甚
竒傑之資有不¶得不俛首於此若朱君立例嚴用功深
蓋亦深逹於時宜¶者朱君執此以往一日取先場屋然
後舍而棄之肆力於¶為文其於古也孰禦雖然又豈惟
文哉¶
　　　壬戌童科小録序
<pb:KR4d0365_WYG_013-11a>
景定壬戌童子十人挑誦國子監既中試中書如初考
吾¶里王元吉為首該恩許兩試太常以次九人一試童
子歸<md:KR4d0365_SBCK_009-34a>¶而課業當為來科新進士否則再試能文中即待
年出官矣¶噫其亦咄嗟乎哉山林之士白首佔畢有終
身不得名薦¶書齒下士於朝者童子未離㓜學已得以
所長頡頏當時¶雖其得於天者不凡而貴之也人無異
辭然世之厄於命¶者何限若此獨不以自幸哉童子嵗
月方來而未艾也天¶下事有大於科目之學者矣則將
<pb:KR4d0365_WYG_013-11b>
何如韓子送張童子序¶曰暫息乎其所已學者而勤乎
其所未學者予謂童子其¶所已學者經也經載道書也
童子向記其言語而已而沉¶潜義理變化氣質藴之為
徳行行之為事業未之及也童¶子而能自其所已學者
温習維繹深加履踐希賢希聖求<md:KR4d0365_SBCK_009-34b>¶之有餘師而其所未
學者徐徐而勤之不為後也大學之¶法禁於未發之謂
豫當其可之謂時童子有之予也有志¶乎競辰者日斯
邁而月斯征愧悔多矣敢無以相童子童¶子倘有利於
<pb:KR4d0365_WYG_013-12a>
予言矣乎¶
　　　題家保狀序¶
吾鄉孫幼賔善與人周旋受人託必忠吾黨之士多與
為¶知識三嵗大比其欲結保就試者率以狀轉授俾上
之有¶司幼賔無所愛力每科輒結至數百保榜掲之日
籍中多¶得人由是中禮部者常有之從事數科今又將
詔嵗人争¶以幼賔為有驗雖幼賔亦不能自己一日持
其籍以告予<md:KR4d0365_SBCK_009-35a>¶曰君疇昔籍中人也其為我序之予不能
<pb:KR4d0365_WYG_013-12b>
辭焉按周禮大¶司徒以鄉三物教萬民而賔興之此鄉
舉里選之風也考¶諸族師則五家十家五人十人又使
相保相愛刑罰慶賞¶相及相共凡保必有連坐古以徳
行取人於此猶有取爾¶周官之法度與關雎麟趾之意
固不相悖也進士始於隋¶唐本朝沿襲不改日引月長
弊倖浸出上之所以關防禁¶制者務盡其術若家保狀
其一也科目與鄉舉里選自不¶同然其所以立法之意
殆相似然吾州士風接歐周胡楊¶之遺知所自愛其麗
<pb:KR4d0365_WYG_013-13a>
於族師之禁固鮮矣㓜賔作事必履¶實其所受託亦不
輕所任刑罰之相及相共者吾又固為<md:KR4d0365_SBCK_009-35b>¶幼賔一保吉為
州鉅應試二萬餘然他日得之率是知名¶之翹翹者幼
賔自此網羅無遺使千佛之名盡萃於一籍¶則㓜賔繼
今皆慶賞之日也吾為子賀不既多乎幼賔曰¶嗜欲將
至有開必先君言且驗矣吾籍屢驗不一驗將徼¶福於
君請執此以往¶
　　　又家保狀序
<pb:KR4d0365_WYG_013-13b>
吾嘗觀李肇記唐科舉事都會謂之舉塲通稱謂之秀
才¶投刺謂之鄉貢俱捷謂之同年有司謂之座主籍而
入選¶謂之春關將試相保謂之合保既㨗列姓名於慈
恩寺塔¶謂之題名大宴於曲江亭謂之曲江會進士之
為貴於天<md:KR4d0365_SBCK_009-36a>¶下其來尚矣某吉水人肯為吾黨裒梓家保
狀使不煩自¶投於官殆好事者介予所知識以其籍求
序予前一夕夢¶有持一巻來曰桂籍得此夢若驗焉者
是籍之人由秀才¶試舉塲由鄉貢試春關拜座主敘同
<pb:KR4d0365_WYG_013-14a>
年赴題名所入曲江¶會將必自此合保始雖然使君籍
而止得科目人也吾何¶觀焉天下事蓋有大於此者矣
仁山蒼蒼文水泱泱歐周¶胡楊休有耿光獨無追遺芳
而昌之者歟吾之望君籍也¶如此¶
　　　新淦曽叔仁義約籍序(名公/𦬊)¶
財利在天地間為義理之賊三代以下選舉不以徳行
則<md:KR4d0365_SBCK_009-36b>¶士雖為聖賢猶將從科目以進舉於鄉里固得時行
道之¶發軔也然士方窮時驟得一舉屬有千里之役無
<pb:KR4d0365_WYG_013-14b>
所取資¶不得已俛首屈意以為此之求是不待仕固已
賊其心矣¶此義約之所以不可廢也予至新淦親黨曽
君叔仁出其¶所謂青雲約魁星約者其為約視他郡特
有寓公助送之¶例可以觀是邦之風矣吾黨之士九與
斯籍名薦書走在¶所居者無深責行者無復顧昌其氣
以從事於文蹇蹇諤¶諤進奉天子之對由此培植為他
日賢公卿大夫殆此籍¶有助焉然則區區周急義之末
者耳其於人才有關繫則¶於後之世道不為無益其為
<pb:KR4d0365_WYG_013-15a>
義不亦大哉<md:KR4d0365_SBCK_009-37a>¶　　　送隆興鄒道士序¶
新吳昭徳觀或傳西晉劉仙人飛昇之地其觀前井猶
仙¶人時丹井也今鄒髙士居其觀亦以煉丹名或曰髙
士仙¶人之徒與予詰其所以為丹則髙士之丹非仙人
之丹也¶仙人之所謂丹求飛昇也髙士之所謂丹求伐
病也仙人¶之心狹於成已髙士之心溥於濟人且夫兼
人已為一致¶合體用為一原吾儒所以為吾儒也重已
<pb:KR4d0365_WYG_013-15b>
而遺人知體而¶㤀用異端之所以為異端也髙士非學
吾儒者而能以濟¶人為心噫髙士不賢於仙人歟¶
　　　送彭叔英序<md:KR4d0365_SBCK_009-37b>¶彭叔英以秀才精躔度推予命謂剛星居多意若他日
可¶為國家當一面者巽齋歐陽先生以三命折之具為
之說¶與叔英辨予命叔英既錯下一算又累先生齒頰
顧區區¶何足以當之抑叔英所以許予謂主命得火行
限得金孛¶羅計故至於有主殺伐等語雖然此以論項籍
<pb:KR4d0365_WYG_013-16a>
關侯敖曹¶擒虎之流則可而世固有不必如此而為名
將帥者矣非¶叔英之所知也予獨以為陰陽大化絪緼
磅礴人得之以¶生其為性不出乎剛柔而變化氣質則
在學力如叔英之¶說某星主剛某星主柔得剛者必不
能柔得柔者必不能¶剛則是學力全無所施而一切聽
於天命聖賢論性等書<md:KR4d0365_SBCK_009-38a>¶俱可廢已予性或謂稍剛殆栁
子厚所謂竒偏者凛焉朝夕¶惟克治矯揉懼䧟於惡敢
以命為一定不易之歸乎叔英¶憮然曰予言命君言性
<pb:KR4d0365_WYG_013-16b>
命之矣抑予所以為君言者自謂¶不誣士固各有志子
之志願聞所向請轉與巽齋直之¶諸葛孔明與石廣元
徐元直孟公威遊學荆州嘗曰卿三¶人仕進可至郡守
刺史三人問其所志孔明笑而不言予¶非孔明也予之
志豈叔英得窺哉¶
　　　送王山立序¶
官湖王先生以文章名家其子山立無忝於弓冶之業
蚤¶擕琴書相從諸公筆硯間既而曰士不為司馬子長
<pb:KR4d0365_WYG_013-17a>
遊不<md:KR4d0365_SBCK_009-38b>¶足以為學於是上下四方者幾年於行今遊且倦
矣湖海¶之風波浸惡山林之嵗月漸長歛其如川方至
之銳以就¶於霜降水涸之實山立將從事乎此昔孫泰
山為養索遊¶范文正公給以月俸三千遂得留意於學
卒為一世師表¶誠齋素貧得劉氏館以故旁捜逺紹及
讀世間未見之書¶南渡以來稱儒宗焉二先生之事夫
人而可為也㑹有拈¶出故事以嘉惠山立者其静以待
之
<pb:KR4d0365_WYG_013-17b>
　　　與山人黎端吉序¶
與癡兒說夢終日悶悶使人欲索枕僵卧明者了了不
踰¶頃刻能解人數百年中事恨相見晚矣山人黎端吉
客吾<md:KR4d0365_SBCK_009-39a>¶門旬日風雨旦稍霽入吾山一瞬而還若有徳色
問之則¶山川巨細情狀變態信手圖畫如山中生長然
者何其敏¶也黎氏祖為吾鄉羅氏葬地百年效驗翁不
見端吉食其¶報又能以術世其家翁信未死哉端吉遺
予地予方撰屨¶出郊而端吉又泝十八灘上矣臨别敘
<pb:KR4d0365_WYG_013-18a>
其說其歸也為予¶復來乎¶
　　　贈林梅所序¶
何所無花屈擅蘭陶擅菊林擅梅乃若有定所然古者
以¶功為地之封建後世以文為花之封建屈之騷陶之
辭林¶之詩皆有功於花是故花托於斯文而後得其所
焉噫九<md:KR4d0365_SBCK_009-39b>¶畹三徑今無復存林之孫羲獨能世襲孤山與
花周旋所¶謂居其所而不遷者君充拓門庭於詩道益
進豈惟克有¶土地抑亦光昭其先君之功懋哉懋哉
<pb:KR4d0365_WYG_013-18b>
　　　送項巽可入南序¶
東坡作韓文公廟碑詩云作書詆佛譏君王要觀南海
窺¶衡湘坡在南方亦云兹遊最竒絶又云兹遊竒絶冠
平生¶當文公諌佛骨豈故欲為揭陽之行坡不幸罹黨
禍乃以¶炎方為夸自古詩人大言而非情往往如此吾
鄉項兄巽¶可與權之度嶺也訪予於玉虹予問子非不
得已是行何¶為則曰巽可生也有四方之志弱冠時嘗
一至畨禺已而<md:KR4d0365_SBCK_009-40a>¶走上饒參疊山拜東岡古為然後經潯
<pb:KR4d0365_WYG_013-19a>
陽出赤壁登黄鶴¶樓今也又將往見東岡吾所學子長
遊也他時入南者以¶風土為憚與權年未三十神澤而
氣強擔簦行數千里如¶適其東家是其要觀南海而從
竒絶之遊者非詩人大言¶類也子長南遊江淮上會稽
闚九疑浮於沅湘北涉汶泗¶講學齋魯過梁楚以歸而
平生車轍獨未至廣與權今游¶子長之所未游從而徧
厯吳楚按子長東南故跡登淮山¶以望中原以庶幾盡
見天下之竒子長作史記序三千年¶事為五十萬言漢
<pb:KR4d0365_WYG_013-19b>
至今又千有餘年不知與權後之所書¶其詳畧如何書
成以諗我<md:KR4d0365_SBCK_009-40b>¶　　　送賴伯玉入贑序¶
賴君成孫伯玉號竹澗五雲人自幼已好詩長而浸癖
有¶甲乙藁行於人戊午出宜春道中得詩三十歸而裒
以附¶於乙自是以行為趣一日以書抵予曰某也將泝
十八灘¶踐空同非子寵兹行彼之山靈水神未易屈降
賴君之行¶殆不茍然贑之勝處如鬱孤如八境如亷泉
<pb:KR4d0365_WYG_013-20a>
如塵外寺則¶如慈雲天竺在唐有香山品題至今墨蹟
如新入本朝東¶坡山谷之流交有以發其竒而長其光
價而東坡蹤跡之¶密精神之著又其尤者也賴君觸目
為思開口成句而騷¶人墨客之遺又有以動其亹亹焉
者虛而往實而歸此行<md:KR4d0365_SBCK_009-41a>¶稡宜春章貢之得其自足之成
丙藁可知也君之兹役予¶何能賛一辭抑予有請焉君
方盛年於詩之道其所造已¶非他人以一句一字名世
者比以君之資其當他有所進¶乎司馬子長足迹幾徧
<pb:KR4d0365_WYG_013-20b>
天下後來竟能成就史記一部或¶議子長所用小於所
得少陵號詩史或曰讀書破萬巻止¶用資得下筆如有
神耳頗致不滿韓昌黎因為文章浸有¶見於道徳之說
前輩譏其倒學然猶不為徒文卒得以自¶附於知道横
渠早年縱觀四方上書行都超然有凌厲六¶合之意范
文正因勸讀中庸遂與二程講學異時徳成道¶尊卓然
為一世師表其視韓公所為蓋益深逺矣今君挑<md:KR4d0365_SBCK_009-41b>¶包負
笈將四方上下以來為詩予也不止望其為前所稱¶騷
<pb:KR4d0365_WYG_013-21a>
人墨客者因誦言諸公之失得如此君且行矣歸而求¶
之有餘師¶
　　　送李秀實序¶
三月二日予有行役宿郊外次日昧爽有來謁者視之
李¶君秀實也李君初不之識一見察其為能言士坐定
出詩¶三首其自序末句曰他事無求求者道莫教徒手
只空轅¶今人有好為尊大以道統屬已自任終日瞑目
夜半授佞¶已者二三言曰道在是矣隠君授書孺子取
<pb:KR4d0365_WYG_013-21b>
履昔人以為¶近於鬼物往往類是李君之求其諸此之
求歟李君曰予<md:KR4d0365_SBCK_009-42a>¶知不及此予丈夫也桑弧蓬矢之志將
於子長遊發之噫¶嘻子長盡天下之觀一部史記取資
於此先民有言杜子¶美讀書萬巻止用資得下筆有神
耳予固為子長惜也横¶渠先生早年英邁之氣奮不可
禦上書行都縱觀四方後¶乃精思力踐以其學接孔孟
之緒朱文公賛之曰早恱孫¶吳晚逃佛老勇徹臯比一
變至道懿哉淵乎李君所欲求¶者道也則子長之終身
<pb:KR4d0365_WYG_013-22a>
不足師法横渠何可當也顔何人¶哉晞之則是於李君
之别也書此以贈¶
　　　送彭和父遊學序¶
彭江西三瑞之一和父其孫也家傳讀書半世以教人
為<md:KR4d0365_SBCK_009-42b>¶業以兩嵗無所於館將遊學以問於四方命予曰可
行乎¶今夫大冠峩如大裙襜如談道理非不纚纚可聽
一旦有¶飲食之累則棄三尺蕩四維茍可以求無饑者
無所不至¶和父雖失館夷然無慼容所為皇皇問館之
<pb:KR4d0365_WYG_013-22b>
外無他算此¶之謂不失其本心悠悠穹壤獨無知心者
歟¶
　　　贈談命朱斗南序¶
天下命書多矣五星勿論若三命之說予大槩病其泛
而¶可以意推出入禍福特未可知也惟太乙統紀鈎索深
逺¶以論世之貴人鮮有不合然閭閻賤㣲有時而適相
似者¶倉卒不可辨予曽謂安得一書為之旁證以窺見
造化之<md:KR4d0365_SBCK_009-43a>¶庶幾哉最後得朱斗南出白顧山人秘傳書一
<pb:KR4d0365_WYG_013-23a>
巻以十干¶十二支五行二十七字旁施午竪錯綜交互
之中論其屈¶伸刑衝六害察其變動生旺官印空而為
衰敗死絶衰敗¶死絶破而為生旺官印禄馬不害為貧
賤孤刼未嘗不富¶貴盈虛消息觀其所歸和平者為福
反是為禍其言親切¶而有證予切愛之獨其所著之文
可以意得不可以辭解¶乃循其本文變其舊讀槩之以
其凡表之以其例其不可¶臆見者闕疑焉統紀十干干
各一詩其辭雖若專指一干¶而云而十干取用無不相
<pb:KR4d0365_WYG_013-23b>
通故詩雖以百數其大指數十¶而已亦復如白顧之例
别為之篇以附見其後使二書貫<md:KR4d0365_SBCK_009-43b>¶穿於一人之手彼此
以補其所不及年月日時雖相去一¶字之差而於銖兩
輕重為不可誣矣斗南吉水拔起田¶間談命皆自得之
妙予謂初事統紀失之者十之二三也¶繼得白顧書失
之者百之二三也予觀斗南用二書竒中¶所不在論偶
然而不中則反求之吾書書未嘗失顧用書¶者或未盡
耳予又恨白顧書有闕疑也天命之至矣出於¶人之所
<pb:KR4d0365_WYG_013-24a>
俄度者不可一言而盡也吾所見斗南論命就其¶一家
真白眉哉是為序¶
　　　又贈朱斗南序¶
甲巳之年生月丙寅甲巳之日生時甲子以六十位類
推<md:KR4d0365_SBCK_009-44a>¶之其數極於七百二十而盡以七百二十之年月加
七百¶二十之日時則命之四柱其數極於五十一萬八
千四百¶而無以復加矣考天下盛時九州主客户有至
千四五百¶萬或千七八百萬荒服之外不與焉天地之
<pb:KR4d0365_WYG_013-24b>
間生人之¶數殆未可量也生人之數如此而其所得四
柱者皆不能¶越於五十一萬八千四百之外今人閭巷
間固有四柱皆¶同而禍福全不相似者以耳目所接推
之常有一二則耳¶目之所不接者安知其非千非百而
命亦難乎斷矣且夫¶五十一萬八千四百之數散在百
二十朞中人生姑以百¶嵗為率是百嵗内生人其所受
命止當六分之四有竒則<md:KR4d0365_SBCK_009-44b>¶命愈加少而其難斷亦可知
矣嘗試思之宇宙民物之衆¶謂一日止於生十二人豈
<pb:KR4d0365_WYG_013-25a>
不厚誣而星辰之向背日月之¶逺近東西南北天地之
氣所受各有淺深則命之布於十¶二時者不害其同而
吉凶夀夭變化交錯正自不等譬之¶生物松一類也竹
一本也或千焉或萬焉同時而受氣也¶然其後榮者枯
者長者短者曲者直者被斧斤者厯落而¶傲年嵗者其
所遭遇了然不侔夫命之同有矣而其所到¶豈必盡同
哉然則㕘天地之運關盛衰之數此其間氣或¶數百年
或百年或數十年而後一大發洩必非常人所¶得與者
<pb:KR4d0365_WYG_013-25b>
於五十餘萬造化之中不知幾何可以當此<md:KR4d0365_SBCK_009-45a>¶而天地寳
之不常出鬼神秘之不使世人可測知也嗚呼¶論至此
則命書可廢也耶因書於歐陽先生贈月窓說後¶
　　　贈曹子政劔客序¶
江西劔客吾鄉曹子政算命標榜也予曰子卜也而取
劔¶何居曰世人賣卜事諂媚捐苦口皇皇於一食之末
予恨¶其道之不直也如是而福如是而禍一無所囘䕶
故予剛¶者之為也予言必剛者而後能聽劔是以得名
<pb:KR4d0365_WYG_013-26a>
予曰噫嘻¶昔人有學字觀公孫大娘舞劔而神劔無與
於字而廻翔¶赴仆之間乃足以相發今子雖為卜而有
取於劔之剛者¶亦詎曰不宜哉或曰然則是腹劔也予
曰惡是何言子政<md:KR4d0365_SBCK_009-45b>¶豈口如蜜者邪或人語塞因書以遺
之¶
　　　贈山人黄煥甫序¶
黄景文煥甫乃祖贑風水名術也予里大家祖地多出
其¶手而煥甫以術世其家前十三四年予嘗以詩送之
<pb:KR4d0365_WYG_013-26b>
又數¶年覺煥甫小異亟取詩更其辭而實未深知煥甫
也煥甫¶游從日以密講辨日以多今也而後探其胸中
之所存果¶有大異乎時人者噫知煥甫晚矣煥甫嘗與
予上下阡隴¶凡予動心駭目以為竒詭雄特輒掉頭不
謂然至淡然平¶夷漫不起人意往往稱不容口予始甚
訝之久而服其為¶名言也大槩煥甫之術以為崇岡復
嶺則傷於急平原曠<md:KR4d0365_SBCK_009-46a>¶野則病於散觀其變化審其融結
意則取其静勢則取其¶和地在是矣舍是而求地亦固
<pb:KR4d0365_WYG_013-27a>
有之而非煥甫之所謂地¶也山人之獻地者日至吾門
予使煥甫往觀常不滿一笑¶煥甫曠數年始獻一地所
獻真如其說予為山人所欺者¶多矣若煥甫真不我欺
者惜也煥甫汲汲餬口以奔走於¶四方以予之近且久
幾不相知卒然使人一見使人愛其¶術而不疑斯亦難
矣予嘗謂能為煥甫百指計使煥甫安¶居一年必能時
發天地之藏以使予欣然而不厭予方煮¶石山中計必
不能及此姑遂其說庻幾有因予而信煥甫¶煥甫必能
<pb:KR4d0365_WYG_013-27b>
出所學以報所知是楚人亡弓楚人得之予又<md:KR4d0365_SBCK_009-46b>¶何幸焉¶
　　　贈黄璘翠微序¶
黄璘吾鄰人得祖父風水之學間與之登山鋪張造化
口¶角瀾翻亦可愛吾館人議以翠㣲名之翠微山之腰
蒼蒼¶鬱鬱之象山人所得稱抑微乎微者地理書所謂
隠隠隆¶¶吉在其中此則粗心者所不能得其彷彿黄生
齒新而¶意銳更下入細工夫以庻幾吾所謂微者¶
　　　贈仰顛峯拆字序
<pb:KR4d0365_WYG_013-28a>
顛峯仰宗臣以拆字之術行京師諸公贈言陳往驗甚
悉¶予未即信試之且數年每言輒酧竒矣哉予問顛峯
曰禍<md:KR4d0365_SBCK_009-47a>¶福將至必先知之吾聖人則有教矣就字而言字
心畫也¶得於心應於手夫固動乎四體之一也由此而
推資禀之¶強弱操術之邪正生死夀夭貧賤富貴之理
於其字畫之¶大體而夫人之平生可一言而盡是則予
固能知之今夫¶卒然而遇人曰請所欲書夫人者亦倘
然應之曽不經意¶而子於其偏旁上下之間紬繹解說
<pb:KR4d0365_WYG_013-28b>
曰某宜禍某宜福則¶其臨書之際豈亦有鬼神壓乎其
上誘其中而運之肘歟¶不然字而字耳何靈之有顛峯
曰未也天下禍福之占於¶其動而已木之榮枯康節不
能索之於其静一葉之墜算¶法生焉世人見墜葉多矣
誰知大化寄此眇末子之觀字<md:KR4d0365_SBCK_009-47b>¶也於其心某之觀字也於
其心之動是法也得之異人異¶人誡勿言君退思之予
推其理不可得而又動於顛峯之¶異則思夫聖人之於
事其存而弗論者不少矣相視一笑¶就用其言贈焉
<pb:KR4d0365_WYG_013-29a>
　　　送僧了敬序¶
萬安僧了敬丙辰年來謁示予以夫子像予初怪之與
之¶語彷彿儒者氣象閱諸公賞音則知其能為詩能讀
先儒¶語録又能築讀書堂以與邑之逢掖者處而後嘉
其來意¶之有以也越五年予至其宫求其所謂讀書堂
者觀之則¶方裒緡歛材召審曲面勢者而商度焉因知諸
公所以亟<md:KR4d0365_SBCK_009-48a>¶稱之者書其志也敬師之竟就是役者志之
不㤀也自佛¶入中國其徒牢護其說遂與儒者之教並
<pb:KR4d0365_WYG_013-29b>
立於天下大顛¶上於海上韓公屈與之交當時覊窮寂
寞之餘以其聰明¶識道理姑與之委曲於人情世故之
内其於變化其氣質¶移易其心志攘除其師之教未必
有焉以今敬觀之則其¶崛起於浮屠之中而若有得於
聖賢君子之說而凡精業¶勤行以學韓之學者又與之
周旋一室以上下於其間其¶為聰明識道理也多矣陳
良楚産也恱周公仲尼之道北¶學於中國孟子推為豪
傑然則敬師非僧之豪傑也歟
<pb:KR4d0365_WYG_013-30a>
　　　吉水縣永昌鄉義役序<md:KR4d0365_SBCK_009-48b>¶吉水縣永昌鄉某都建義役復淳熙成規也予同升陳
君¶某既為序則貽書於予曰願贊一言使鄉黨鄰里有
所慿¶依且庶幾徼福於君之筆俾勿壊予懼不敢當以
其為義¶設不得辭鳴呼義役之不行而差役之紛紛何
甚也民無¶以相友助相扶持乙曰甲當役甲推之乙乙
復曰甲展轉¶而聽命於長民者之一語時則其權在於
官官無以自為¶也鴈鶩行鉗紙尾而進曰某宜差某有
<pb:KR4d0365_WYG_013-30b>
以私其人則改曰¶宜某時則其權在於吏一方之版籍
一胥主之髙下其手¶索於多寡之實時則其權在於鄉
胥閭閻之間紛争之㣲¶桀黠者乗間而起吿訐因之而
差法以亂時則其權在於<md:KR4d0365_SBCK_009-49a>¶奸民受役者有二三年迄無
一事有不幸而殺傷盜賊麗¶於其境不旋踵家破時則
其權在於天今吾陳君與其鄉約¶曰爾役月日若干爾
末減若干爾費若干至若干以上助¶若干一切惟公是
據處之者無媿辭承之者無拒色是役¶之權不在官與
<pb:KR4d0365_WYG_013-31a>
吏與鄉胥與奸民與適至之天而在吾鄉¶里和氣間義
之用大矣哉利久逺而無訟仁也使人知有遜¶譲禮也
不以資奸智也盟而無敢後先信也一舉而五常¶備焉
豈惟義哉鄉之長上其申吿子弟曰如是而福如是¶而
禍守約者乆處敗羣者交罰使一守是法永永無斁則¶
其於是邦之風俗不為無小助噫亦安能下其法於天
下哉<md:KR4d0365_SBCK_009-49b>¶　　<md:KR4d0365_SBCK_009-50b>¶　龍泉縣監漕鄉舉題名引
<pb:KR4d0365_WYG_013-31b>
恭惟祖宗以取士為國三嵗大比所謂從數路得人古
遂¶江吾廬陵佳山水邑也廬陵諸老發身六一公澹菴
以學¶舍益公誠齋以鄉舉獻簡公以漕貢而獻簡生遂
江文獻¶風流又其最近且親者山川毓靈人物代興髙
山仰止景¶行行止是為題名引¶
　
　
　文山集巻十三

<pb:KR4d0365_WYG_014-1a>
欽定四庫全書
　<md:KR4d0365_SBCK_010-1a>¶文山集巻十四
　　　　　　　　　　　　宋　文天¶祥　撰
　　題跋
